Οι σημειώσεις αυτές αποτελούν μια συλλογή θεμάτων που έχει σκοπό την κάλυψη του μαθήματος « Σύνθεση Τηλεπικοινωνιακών Διατάξεων», που διδάσκεται στο έκτο εξάμηνο του Τμήματος Πληροφορικής και Επικοινωνιών του ΤΕΙ Σερρών.
Το μάθημα αποσκοπεί στο να κατανοήσει ο σπουδαστής τα επιμέρους υποσυστήματα τα οποία συνθέτουν μια τηλεπικοινωνιακή διάταξη πομπού ή δέκτη.
Ο σπουδαστής θα γνωρίσει τους βασικούς κανόνες κατασκευής και σχεδίασης τηλεπικοινωνιακών διατάξεων καθώς και τις συνήθεις κυκλωματικές υλοποιήσεις τους.
Οι σημειώσεις αυτές βασίστηκαν πάνω σε κεφαλαία βιβλίων (που αναφέρονται στην βιβλιογραφία της επόμενης σελίδας), σε σημειώσεις του κύριου Θ.
Μαντζου καθως και σε τεχνικες σημειωσεις των εταιριων Analog Devices και Sirenza-RF Microdevices. · Ενότητα 1: Παράμετροι επίδοσης τηλεπικοινωνιακών διατάξεων · Ενότητα 2: Ενίσχυση λήψης · Ενότητα 3: Διανεμημένα ενεργά και παθητικά κυκλώματα · Ενότητα 4: Συντονισμένα κυκλώματα · Ενότητα 5: Ταλαντωτές υψηλών συχνοτήτων · Ενότητα 6: Βρόχοι κλειδώματος φάσης · Ενότητα 8: Αναλογικοί σε ψηφιακοί μετατροπείς σημάτων. · Ενότητα 9: Υλοποίηση συστημάτων διαμόρφωσης - αποδιαμορφωσης · Ενότητα 10:Τυπικές κυκλωματικές διατάξεις για την υλοποίηση τηλεπικοινωνιακών διατάξεων. · Ενότητα 11: Φασματικός αναλυτής
Frenzel, Ηλεκτρονικές Επικοινωνίες, Εκδόσεις Τζιόλα, Θεσσαλονίκη.
Γ.
Παπανανος, Μικροηλεκτρονικα Κυκλωματα Για Τηλεπικοινωνιακές Εφαρμογές, Εκδόσεις Παπασωτηριου.
Schuler, Εφαρμοσμένα Ηλεκτρονικά, Εκδόσεις Τζιόλα, Θεσσαλονίκη.
Φ.
Κωνσταντινου, Χ.
Καψαλης, Π.
Κωττης, Εισαγωγή στις Τηλεπικοινωνίες, Εκδόσεις Παπασωτηριου.
Tublebee, Software Defined Radio Enabling Technologies, Vol. 2, κεφαλαίο για μετατροπείς σημάτων (Data Conversion in Software Defined Radio), Δ.
Ευσταθίου, Z.
Hendriks Παράμετροι Επίδοσης Τηλεπικοινωνιακών Διατάξεων Κέρδος μετατροπής (gain conversion) Θα εξηγήσουμε το κέρδος μετατροπής παρουσιάζοντας την γενική περίπτωση ενός δίθυρου δικτύου το οποίο συνδέεται στην είσοδο του με πηγή σήματος Vs εσωτερικής αντίστασης Rs και αντίσταση εξόδου Ro.
Κέρδος μετατροπής ορίζεται ο λόγος της ισχύος σήματος στην έξοδο προς την διαθέσιμη ισχύ του σήματος στην είσοδο.
Με βάση τα παραπάνω το κέρδος μετατροπής ισχύος (power conversation gain) ορίζεται ως
Μέγιστη ισχύς παρουσιάζεται όταν υπάρχει προσαρμογή.
Επομένως
Δίθυρο δίκτυο για τον ορισμό μεταφοράς ισχύος.
Στην περίπτωση προσαρμογής τόσο στην είσοδο όσο και στην έξοδο.
Σε τηλεπικοινωνιακά συστήματα η προσαρμογή γίνεται συνήθως στα 50 Ω.
Σε περίπτωση πλήρους προσαρμογής (είσοδο, έξοδο) το κέρδος μετατροπής ισχύος ισούται με το κέρδος τάσης G σε dB
Υπενθυμίζεται ότι η ισχύς ενός σήματος συνήθως μετράται σε dBm με βάση τον ορισμό
Δείκτης Θορύβου (Noise Figure) Προτού μελετήσουμε την υλοποίηση τηλεπικοινωνιακών διατάξεων θεωρείται σκόπιμο να γίνει μια σύντομη αναφορά στις παραμέτρους τηλεπικοινωνιακών διατάξεων μελετώντας ένα γενικό δίθυρο δίκτυο.
Ο ηλεκτρικός θόρυβος ο οποίος υπάρχει σε ένα ολοκληρωμένο κύκλωμα είναι μια πολύ σημαντική παράμετρος που καθορίζει την συμπεριφορά του, ιδιαίτερα σε τηλεπικοινωνιακές εφαρμογές διότι θέτει ένα κατώτατο όριο στο πλάτος του σήματος το οποίο μπορεί να επεξεργαστεί το σύστημα χωρίς πρόβλημα.
Ο συντελεστής θορύβου F (Noise Factor) καθορίζει την απόδοση ενός κυκλώματος ως προς τον θόρυβο.
Ο συντελεστής θορύβου προϋποθέτει ωμική αντίσταση στην πηγή κάτι που ισχύει στα τηλεπικοινωνιακά συστήματα.
Ο συντελεστής θορύβου ορίζεται ως:
Συνήθως ο συντελεστής εκφράζεται σε dB και τότε ονομάζεται δείκτης θορύβου (NF noise figure).
Ένας γενικότερος ορισμός του συντελεστή θορύβου εκφράζεται ως ο λόγος του συνολικού θορύβου στην έξοδο του κυκλώματος προς μέρος του θορύβου εξόδου που οφείλεται στην αντίσταση της πηγής εισόδου Rs.
Για παράδειγμα εάν υποτεθεί ένας ιδανικός αθόρυβος ενισχυτής κέρδους G, τότε ισχύει So = GSi και No = GNi εφόσον όλος ο θόρυβος στην έξοδο οφείλεται αποκλειστικά στην ύπαρξη της αντίστασης πηγής:
Επομένως ο εναλλακτικός ορισμός του συντελεστή θορύβου δίνεται από την εξής εξίσωση:
Ο θόρυβος σε ένα κύκλωμα εξαρτάται από την συχνότητα λειτουργίας του.
Ο συντελεστής θορύβου ενός κυκλώματος είναι συνάρτηση της συχνότητας.
Σε πολλά Κυκλώματα, όπως για παράδειγμα οι συντονισμένοι ενισχυτές, ενδιαφέρει η συμπεριφορά του θορύβου σε μια στενή ζώνη συχνοτήτων Δf πολύ μικρότερη από την συχνότητα λειτουργίας f.
Στην περίπτωση αυτή ορίζεται ο δείκτης θορύβου σημείου (spot noise figure).
Ένας τηλεπικοινωνιακός δεκτής αποτελείται από επιμέρους κυκλωματα συνδεδεμένα εν σειρά.
Για να υπολογιστεί ο συνολικός συντελεστής θορύβου του, πρέπει να είναι γνωστοί οι συντελεστές θορύβου όλων των επιμέρους στοιχείων που τον απαρτίζουν.
Ο συνολικός συντελεστής θορύβου δίνεται από την εξίσωση
Όπου Fi είναι οι συντελεστές θορύβου των επιμέρους σταδίων και Gi τα αντίστοιχα κέρδη ισχύος.
Από την εξίσωση 1.9 είναι προφανής η σημασία του συντελεστή θορύβου του πρώτου σταδίου μετά την κεραία για τον υπολογισμό του συνολικού συντελεστή θορύβου.
Το πρώτο στάδιο είναι ο ενισχυτής χαμηλού θορύβου (LNA), ο oποίος θα πρέπει να παρουσιάζει όσο το δυνατόν χαμηλότερο θόρυβο και ταυτόχρονα υψηλό κέρδος (χωρίς να οδηγεί σε παραμόρφωση).
Ένα άλλο μέγεθος το οποίο περιγράφει τη συμπεριφορά θορύβου ενός κυκλώματος και συνδέεται με το δείκτη θορύβου, είναι η θερμοκρασία θορύβου.
Η θερμοκρασία θορύβου ενός κυκλώματος Τ ορίζεται ως η θερμοκρασία στην οποία πρέπει να βρεθεί η αντίσταση πηγής Rs ώστε ο θόρυβος στην έξοδο του κυκλώματος ο οφειλόμενος στην Rs να γίνει ίσος με τον θόρυβο στην έξοδο του κυκλώματος που οφείλεται στο ίδιο το κύκλωμα.
Η μέτρηση του θορύβου γίνεται στη θερμοκρασία Τ.
Ο συντελεστής θορύβου F συνδέεται με τη θεοκρασία θορύβου Τn με την ακόλουθη σχέση
Ορίζονται δυο είδη θορύβου στους μείκτες: · Ο μονόπλευρος (SSB, Single Side-Band) · Ο δίπλευρος (DSB, Double Side-Band) Ο δείκτης θορύβου DSB περιλαμβάνει τόσο την ισχύ θορύβου που προέρχεται από την IF συνιστώσα όσο και από την συνιστώσα ειδώλου (image component).
Ο δείκτης θορύβου SSB περιλαμβάνει μόνο τον θόρυβο που προέρχεται από την IF συνιστώσα ενώ η συνιστώσα ειδώλου απορρίπτεται.
Για να επιτευχτεί αυτό πρέπει στην RF είσοδο του μείκτη να προηγηθεί φίλτρο απόρριψης ειδώλου.
Σε παρακάτω παράγραφο θα παρουσιαστούν λεπτομέρειες για τους μείκτες απόρριψης ειδώλου.
Η μη γραμμική φύση των ηλεκτρονικών συστημάτων έχει ως αποτέλεσμα την παραμόρφωση των σημάτων που διέρχονται μέσω αυτών.
Η περίπτωση της εφαρμογής ενός καθαρού ημιτονοειδούς σήματος στην είσοδο ενός μη γραμμικού κυκλώματος, έχει ως αποτέλεσμα την εμφάνιση αρμόνικων συνιστωσών στην έξοδο.
Στα τηλεπικοινωνιακά συστήματα είναι πιθανή η ύπαρξη δυο ή περισσότερων σημάτων στην είσοδο ενός κυκλώματος.
Αυτό έχει ως αποτέλεσμα την εμφάνιση προϊόντων ενδοδιαμόρφωσης (intermodulation products) στην έξοδο ενός μη γραμμικού κυκλώματος.
Ένα γραμμικό σύστημα χωρίς μνήμη έχει έξοδο Vo η οποία συνδέεται στην γενική περίπτωση με το σήμα εισόδου υi με την ακόλουθη σχέση
Στην περίπτωση ασθενώς μη γραμμικών συστημάτων, η συνάρτηση μεταφοράς μπορεί να προσεγγίσει από μια γραμμική σχέση για μικρά σήματα εισόδου
Για μεγάλα σήματα όμως, η μη γραμμική φύση του συστήματος δεν μπορεί να αγνοηθεί.
Εάν
Εκτελώντας τις τριγωνομετρικές πράξεις
Από την εξίσωση (1.15) συμπεραίνεται ότι εάν στην είσοδο ενός μη γραμμικού συστήματος εφαρμοστεί μια ημιτονοειδής κυματομορφή, στην έξοδο εμφανίζονται εκτός από την θεμελιώδη συνιστώσα, αρμονικές συνιστώσες το πλάτος των οποίων καθορίζεται από τη φύση της μη γραμμικότητας του συστήματος.
Επίσης εμφανίζεται και μη dc συνιστώσα η οποία προκαλεί μετατόπιση του σημείου λειτουργιάς του συστήματος.
Έτσι η έξοδος παρουσιάζει αρμονική παραμόρφωση (Harmonic Distortion –HD), οι τάξεις της οποίας καθορίζονται από τη συνάρτηση μεταφοράς.
Οι συντελεστές της αρμονικής παραμόρφωσης HDi καθορίζονται από το λόγο:
Όπου ο συντελεστής b1 της θεμελιώδους συχνότητας της εξόδου και bi ο συντελεστής της i-οστης αρμονικής της εξόδου.
Μέτρο της αρμονικής παραμόρφωσης ενός μη γραμμικού συστήματος είναι η ολική αρμονική παραμόρφωση (Total Harmonic Distortion THD) η οποία δίνεται από την παρακάτω σχέση:
Στην είσοδο ενός τηλεπικοινωνιακού συστήματος μπορεί να συνυπάρξουν σήματα διαφόρων συχνοτήτων.
Όταν εμφανίζονται δυο η περισσότερα ημιτονοειδή σήματα, τότε δημιουργούνται και άλλες ανεπιθύμητες συχνότητες στην έξοδο του συστήματος.
Έστω ότι στην είσοδο ενός συστήματος υπάρχει σήμα που αποτελείται από δυο ημιτονοειδείς συνιστώσες
Με βάση τη συνάρτηση μεταφοράς της εξίσωσης (1.11) και αγνοώντας τις dc συνιστώσες στη έξοδο εμφανίζεται σήμα
Αν αναλύσουμε τον δευτεροβάθμιο όρο της εξίσωσης (1.19) τότε έχουμε
Από την εξίσωση (1.20) φαίνεται ότι μόνο από την δευτεροβάθμια συνιστώσα της συνάρτησης μεταφοράς στην έξοδο προκύπτουν: · οι δευτεροβάθμιες αρμονικές των δυο σημάτων εισόδου · μια συνιστώσα του αθροίσματος των συχνοτήτων εισόδου · μια συνιστώσα της διαφοράς των συχνοτήτων εισόδου Οι δυο τελευταίες συνιστώσες ονομάζονται προϊόντα ενδοδιαμόρφωσης δεύτερης τάξης (intermodulation products IM).
Με την ιδία διαδικασία αν αναλύσουμε τον τρίτο όρο της εξίσωσης (7.20) θα προκύψουν τα εξής προϊόντα στην έξοδο:
Από την εξίσωση (1.21) προκύπτει ότι το μέρος της εξόδου που αντιστοιχεί στον τριτοβάθμιο όρο της συνάρτησης μεταφοράς περιλαμβάνει: · την θεμελιώδη συνιστώσα των δυο σημάτων εισόδου · την τρίτη αρμονική συνιστώσα και των δυο σημάτων εισόδου · προϊόντα ενδοδιαμόρφωσης τρίτης τάξης που αποτελούνται από τα αθροίσματα και διαφορές της θεμελιώδους της μιας συνιστώσας με τη δευτερεύουσα αρμονική της άλλης συνιστώσας (ω1 ± 2ω2 και ω2 ± 2ω1).
Οι συντελεστές παραμόρφωσης ενδοδιαμόρφωσης IMi ορίζονται ως ο λόγος του πλάτους ενός εκ των προϊόντων ενδοδιαμόρφωσης προς το πλάτος της θεμελιώδους της μιας από τις δυο συνιστώσες σήματος στην έξοδο του συστήματος.
Οι πιο σημαντικοί συντελεστές παραμόρφωσης ενδοδιαμόρφωσης είναι οι IM2 και IM3.
Στην περίπτωση όπου στην είσοδο του συστήματος εμφανίζονται δυο σήματα από τα οποία το ένα είναι διαμορφωμένο, στην έξοδο παρουσιάζεται συνιστώσα του αδιαμόρφωτου σήματος η οποία πλέον έχει διαμορφωθεί από το δεύτερο σήμα.
Το φαινόμενο αυτό όπου η διαμόρφωση παίρνει από το ένα σήμα στο άλλο, ονομάζεται παραμόρφωση ετεροδιαμόρφωσης (cross modulation distortion, CM).
Σημείο συμπίεσης 1 dB (1 dB Compression Point – CP1) Όταν στην είσοδο ενός συστήματος εφαρμόζεται μια ημιτονοειδής κυματομορφή, καθώς αυξάνεται το πλάτος της, από μια τιμή και πάνω η έξοδος δεν ακολουθεί την είσοδο με βάση την τιμή του γραμμικού κέρδους του συστήματος.
Η στάθμη του σήματος εξόδου όπου η θεμελιώδης συνιστώσα είναι κατά 1 dB χαμηλότερη από την αναμενόμενη ιδανική τιμή του γραμμικού συστήματος, ονομάζεται 1 dB στάθμη συμπίεσης.
Η μέτρηση γίνεται στο φορτίο της εξόδου του συστήματος και το μετρούμενο μέγεθος είναι ισχύς εκφραζόμενη σε 1 dam.
Στο Σχ. 1.2 φαίνεται η χαρακτηριστική μεταφοράς της θεμελιώδους συνιστώσας ενός μη γραμμικού συστήματος.
Από κάποια στάθμη και πάνω η έξοδος συμπιέζεται.
Το σημείο της γραμμικής χαρακτηριστικής στην προέκταση της ευθείας το οποίο απέχει κατά 1 dB από την πραγματική χαρακτηριστική, είναι το σημείο συμπίεσης 1 dB.
Για συστήματα με μη μηδενικό κέρδος G≠ 0 dB πρέπει να διευκρινίζεται εάν η αναφορά γίνεται στην είσοδο ή στην έξοδο.
Παρεμβολή τρίτης τάξης (Third Order Intecept Point – P3OI) Ένα άλλο μέγεθος το οποίο χρησιμοποιείται συχνά για τον χαρακτηρισμό της συμπεριφοράς ασθενώς μη γραμμικών συστημάτων, είναι η παρεμβολή τρίτης τάξης P3OI.
Στο Σχ. 1.3 φαίνεται γραφικά ο ορισμός της.
Η χαρακτηριστική μεταφοράς ισχύος τόσο της θεμελιώδους (η είσοδος είναι ημιτονοειδές σήμα) όσο και της τρίτης αρμονικής σχεδιάζονται στο ίδιο γράφημα.
Οι δυο καμπύλες παρουσιάζουν συμπίεση σε κάποια επίπεδα σήματος διαφορετικά μεταξύ τους στην γενική περίπτωση.
Εάν όμως οι ευθείες των χαρακτηριστικών πρώτης και τρίτης τάξης προεκταθούν, θα συναντηθούν σε ένα σημείο, η προβολή του οποίου στον οριζόντιο άξονα (ισχύς εισόδου) ορίζει την παρεμβολή τρίτης τάξης.
Δυναμική Περιοχή (Dynamic Range DR) Δυναμική περιοχή ορίζεται ο λόγος του μεγίστου δυνατού σήματος εξόδου προς την στάθμη θορύβου στην έξοδο.
Το μέγιστο σήμα στην έξοδο μπορεί να καθοριστεί με διάφορα κριτήρια.
Για παράδειγμα, μπορεί να είναι η στάθμη του σήματος όπου η αρμονική παραμόρφωση δεν ξεπερνά μια συγκεκριμένη τιμή (π.χ.
THD < 1%) η να είναι το CP1.
Εάν μελετούμε την παραμόρφωση, τότε ο ορισμός της μεγίστης τάσης εξόδου γίνεται πιο αυστηρός και κατά συνέπεια και ο ορισμός της δυναμικής περιοχής (distortion free dynamic range).
Αυτός ο ορισμός μπορεί να επεκταθεί και σε μη αρμονικές παραμορφώσεις.
Στην περίπτωση αυτή καμιά συνιστώσα στην έξοδο του συστήματος δεν επιτρέπεται να ξεπεράσει τη στάθμη θορύβου (spurious free dynamic range).
Μεγέθη Παραμόρφωσης Ενδοδιαμόρφωσης Όταν η είσοδος ενός συστήματος περιέχει σήματα σε δυο συχνότητες ω1 και ω2 τότε προκαλείται παραμόρφωση ενδοδιαμόρφωσης.
Στο Σχ. 1.4 έχει σχεδιαστεί η χαρακτηριστική μεταφοράς ισχύος.
Στην είσοδο του συστήματος εφαρμόζονται δυο τόνοι (ω1 και ω2) και χαράσσεται η χαρακτηριστική της θεμελιώδους στην έξοδο που προέρχεται από τον ένα από τους δυο τόνους.
Παράλληλα, χαράσσονται οι χαρακτηριστικές μεταφοράς ενός εκ των δυο προϊόντων παραμόρφωσης ενδοδιαμόρφωσης δεύτερης και τρίτης τάξης.
Η χαρακτηριστική των προϊόντων δεύτερης τάξης πρέπει να έχει κλίση περίπου 2 και το σημείο τομής με την γραμμική προέκταση της θεμελιώδους ονομάζεται IP2.
Η χαρακτηριστική των προϊόντων τρίτης τάξης πρέπει να έχει κλίση περίπου 3 και το σημείο τομής με την γραμμική προέκταση της θεμελιώδους ονομάζεται IP3.
Οι στάθμες που αντιστοιχούν στα σημεία παρεμβολής IPn, μπορούν να αναφέρονται στην είσοδο η την έξοδο του συστήματος.
Έτσι ορίζονται τα IIPn (Input-referred Intercept Power – order –n) και OIPn (Output referred Intercept Power, order-n).
Από τα παραπάνω μεγέθη χρησιμοποιείται συνήθως το IIP3 για τον χαρακτηρισμό ασθενώς μη γραμμικών συστημάτων.
Προσοχή στο γεγονός ότι το IIP3 είναι διαφορετικό από το P3OI.
Το πρώτο προέρχεται από προϊόντα ενδοδιαμόρφωσης ενώ το δεύτερο από προϊόντα αρμονικής παραμόρφωσης.
Ένα πολύ κρίσιμο τμήμα ενός δεκτή είναι η βαθμίδα εισόδου, η οποία αποτελείται από τον ενισχυτή RF, τον μεικτή, άλλα συντονισμένα κυκλώματα και τον ενισχυτή IF.
Ο ενισχυτής RF είναι το τμήμα του δεκτή που επεξεργάζεται πολύ ασθενή σήματα εισόδου τα οποία πρέπει να ενισχύσει και εξασφαλίσει ικανοποιητικό SNR (Signal to Noise Ratio, Λόγος σήματος προς Θόρυβο) για την αποδιαμόρφωση του σήματος.
Στους περισσότερους δέκτες τηλεπικοινωνιακών συστημάτων χρησιμοποιούνται RF και IF βαθμίδες ενίσχυσης από 10 dB ως 30 dB.
Συνήθως χρησιμοποιούνται δυο ή περισσότεροι ενισχυτές IF για την εξασφάλιση επαρκούς κέρδους στο δεκτή.
Η κεραία λαμβάνει το ασθενές ραδιόσημα και το οδηγεί στον RF-LNA (Low Noise Amplifier – Χαμηλού Θορύβου Ενισχυτής).
Ο σκοπός του RF ενισχυτή είναι να παρέχει κάποια αρχική επιλεκτικότητα και κέρδος.
Επειδή παρέχει κάποια επιλεκτικότητα ονομάζεται και προεπιλογέας.
Τα συντονισμένα κυκλώματα βοηθούν στην επιλογή του επιθυμητού σήματος η τουλάχιστον της περιοχής συχνοτήτων στην οποία βρίσκεται το σήμα.
Ο RF-LNA απαιτείται να έχει μεγάλη δυναμική περιοχή έτσι ώστε να μπορεί να επεξεργαστεί οποιαδήποτε στάθμη φτάσει στην είσοδο του.
Επιπλέον, πρέπει να παρουσιάζει μεγάλη γραμμικότητα ώστε να ελαχιστοποιεί τα προϊόντα ενδοδιαμόρφωσης (ΙΜ) στην έξοδο του.
Τα ισχυρά σήματα εισόδου μπορούν να δημιουργήσουν υπερφόρτωση της εισόδου του μεικτή με συνέπεια να παρουσιαστεί παραμόρφωση.
Ενώ από την μια μεριά απαιτείται υψηλό κέρδος στον RF-LNA ώστε να ελαχιστοποιηθεί η επίδραση θορύβου του μεικτή στο σύστημα, από την άλλη η υπερβολικά μεγάλη τιμή κέρδους πρέπει να αποφεύγεται για να μην υπάρξουν προβλήματα παραμόρφωσης.
Ένας RF-LNA γενικού σκοπού πρέπει να παρουσιάζει μεγάλο εύρος ζώνης και προσαρμογή τόσο στην είσοδο όσο και στην έξοδο για να είναι σε θέση να οδηγήσει φορτίο 50Ω εκτός του ολοκληρωμένου.
Μια τοπολογία ενός διπολικού ενισχυτή χαμηλού θορύβου παρουσιάζεται στο Σχ. 2.1.
Είναι ενισχυτής δυο σταδίων.
Χρησιμοποιούνται δυο σταδία για να δώσουν το απαραίτητο από το σύστημα κέρδος, ιδιαίτερα στην περίπτωση που το τηλεπικοινωνιακό σύστημα δεκτή δεν χρησιμοποιεί υψηλής ταχύτητας τεχνολογία.
Το δεύτερο στάδιο χρησιμοποιείται για προσαρμογή εξόδου ενώ το πρώτο στάδιο για προσαρμογή εισόδου και επίτευξη του χαμηλού δείκτη θορύβου.
Η μείωση του δείκτη θορύβου στην είσοδο, επιτυγχάνεται με την αξιοποίηση του πηνίου που δημιουργεί το καλώδιο σύνδεσης της συσκευασίας (bond-wire) αντί για χρήση ωμικού δικτύου ανάδρασης.
Το Σχ. 2.2 παρουσιάζει ένα ενισχυτή ευρείας ζώνης με διπολικά τρανζίστορ, όποιος παρουσιάζει αυξημένη κατανάλωση ισχύος σε σχέση με άλλες τοπολογίες.
Το κύκλωμα χρησιμοποιεί πολλαπλούς βρόχους ανάδρασης για την λειτουργιά του.
Με τον τρόπο αυτό επιτυγχάνεται μεγάλο εύρος ζώνης, επαρκές κέρδος λογά των δυο σταδίων και ταυτόχρονα, χαμηλός δείκτης θορύβου και προσαρμογή εισόδου/εξόδου Το κέρδος του κυκλώματος καθορίζεται από τον λόγο (RFI + REI)/REI που αναπαριστά ανάδραση σειράς – παράλληλα.
Οι περισσότεροι ενισχυτές IF χρησιμοποιούν διπολικά τρανζίστορ (αν και μερικές σχεδιάσεις χρησιμοποιούν FETs.
Στις περισσότερες σύγχρονες σχεδιάσεις, χρησιμοποιούνται διαφορικοί ενισχυτές ολοκληρωμένων κυκλωμάτων για υλοποίηση των απαιτήσεων των ενισχυτών IF.
Η επιλεκτικότητα σε ένα ενισχυτή IF παρέχεται από τα συντονισμένα κυκλώματα.
Συνδέοντας διαδοχικά συντονισμένα κυκλώματα το συνολικό εύρος ζώνης του κυκλώματος γίνεται σημαντικά στενότερο.
Όταν χρησιμοποιηθούν συντονισμένα κυκλώματα υψηλού Q, αλλά με πολλαπλά συντονισμένα κυκλώματα, το εύρος ζώνης είναι ακόμη στενότερο.
Κατά την σχεδίαση ενός ενισχυτή IF, πρέπει να λαμβάνεται φροντίδα έτσι ώστε η επιλεκτικότητα να μην είναι τόσο οξεία.
Αν το IF εύρος ζώνης είναι πολύ στενό, θα προκληθεί αποκοπή πλευρικών συχνοτήτων.
Αυτό σημαίνει ότι οι υψηλότερες διαμορφώνουσες συχνότητες θα ελαττωθούν παρά πολύ σε πλάτος, και επομένως, θα παραμορφωθεί το λαμβανόμενο σήμα.
Η ακριβής φύση των σημάτων που πρόκειται να ληφθέν πρέπει να είναι γνωστή ώστε το εύρος ζώνης του ενισχυτή IF να μπορεί να καθαρισθεί κατάλληλα.
Μερικές φορές επιβάλλεται η διεύρυνση του εύρους ζώνης του ενισχυτή IF όταν λαμβάνονται σήματα πολύ ευρείας ζώνης.
Μια τεχνική είναι η χρήση υπερσυζευγμένων συντονισμένων κυκλωμάτων.
Η σύζευξη μεταξύ βαθμίδων ενισχυτών IF σε μερικούς δέκτες γίνεται με μετασχηματιστές διπλού-συντονισμου με πυρήνα φερρίτη όπως φαίνεται στο Σχ. 2.3.
Η τάση εξόδου σε συνάρτηση με την συχνότητα για ένα τέτοιο διπλά συζευγμένο κύκλωμα είναι ανάλογη του πόσου σύζευξης ή της αμοιβαίας επαγωγής μεταξύ πρωτεύοντος και δευτερεύοντος.
Δηλαδή, η απόσταση μεταξύ πρωτεύοντος και δευτερεύοντος καθορίζει ποσό το μαγνητικό πεδίο του πρώτου επηρεάζει το δεύτερο.
Αυτό επηρεάζει το πλάτος της τάσης εξόδου και το εύρος ζώνης.
Ενισχυτής δυο βαθμίδων που χρησιμοποιεί σύζευξη με μετασχηματιστή διπλού συντονισμού για επιλεκτικότητα.
Διανεμημένα Ενεργά και Παθητικά Κυκλώματα
Παθητικά ορίζονται τα κυκλώματα που αποτελούνται από ηλεκτρονικά στοιχειά (πυκνωτές, πηνία, αντιστάσεις) και δεν παρουσιάζουν κέρδος μεταξύ εξόδου και εισόδου.
Σε αντίθεση τα ενεργά κυκλώματα παρουσιάζουν κέρδος μεταξύ εξόδου και εισόδου (δηλαδή μπορούν να αυξήσουν το πλάτος ή την ισχύ ενός σήματος).
Μερικά διαδεδομένα ενεργά κυκλώματα στις τηλεπικοινωνιακούς πομποδέκτες είναι τα φίλτρα, οι μείκτες και οι ενισχυτές.
Στην ενότητα 3 θα μελετήσουμε την υλοποίηση παθητικών και ενεργών φίλτρων.
Τα ενεργά φίλτρα είναι ιδιαίτερα αποδοτικά στην αντιμετώπιση των ανεπιθύμητων αρµονικών αλλά έχουν πολύ µεγάλο κόστος.
Τα παθητικά φίλτρα απαιτούν προσεκτικό σχεδιασµό για να γίνουν αποτελεσματικά αλλά έχουν µικρότερο κόστος.
Η συνάρτηση μεταφοράς φίλτρου πρώτης τάξης δίνεται από την εξής εξίσωση:
Υπάρχουν δυο τρόποι υλοποίησης του φίλτρου πρώτης τάξης:
Η υλοποίηση με ενεργά RC κυκλώματα προσφέρει την δυνατότητα ρύθμισης του μέγιστου κέρδους του φίλτρου.
Αυτή η υλοποίηση προσφέρει την δυνατότητα διαδοχικής διασύνδεσης των βαθμίδων, χωρίς η μία να επηρεάζει την άλλη.
Η χρήση Τελεστικού Ενισχυτή συνεπάγεται διάφορους περιορισμούς για την συχνότητα λειτουργίας, το πλάτος του σήματος εισόδου.
Η υλοποίηση του παραπάνω φίλτρου με ενεργά RC κυκλώματα είναι πιο ακριβή.
Ο Πινάκας 3.1 παρουσιάζει την συνάρτηση μεταφοράς, διαγράμματα Bode καθώς και την υλοποίηση ενεργών και παθητικών φίλτρων.
Πινάκας 3.1 Παθητικά και ενεργά φίλτρα 1ης τάξης.
Παθητικά RLC κυκλώματα 2ης τάξης.
Η συνάρτηση μεταφοράς φίλτρου δευτέρας τάξης δίνεται από την εξής εξίσωση:
όπου ωο είναι η συχνότητα πόλου και Q ο συντελεστής ποιότητας πόλου Όπως βλέπουμε από το Σχ. 3.1 οι πόλοι είναι συζυγείς μιγαδικοί όταν Q>0.5, και τότε το φίλτρο έχει υψηλότερη επιλεκτικότητα σε σχέση με την περίπτωση πραγματικών πόλων.
Τα μηδενικά μεταφοράς καθορίζονται από τους συντελεστές του αριθμητή και έτσι αυτοί καθορίζουν το είδος της συνάρτησης που υλοποιείται.
Η κορυφή εμφανίζεται για Q>0.707.
Όταν Q=0.707 έχουμε απόκριση Butterworth.
Ο πινάκας 3.2 παρουσιάζει την συνάρτηση μεταφοράς, γραφήματα πόλων-μηδενικων στο πεδίο s και απόκριση συχνότητας.
Στο ζωνοπερατό φίλτρο η συχνότητα των πόλων είναι ίση με την κεντρική συχνότητα του φίλτρου.
Η επιλεκτικότητα ενός ζωνοπερατού φίλτρου μετριέται με το εύρος ζώνης 3dB (BW=ω2-ω1=ωo/Q).
Πινάκας 3.2 Φίλτρα 2ης τάξης.
Παθητικά φίλτρα 2ης τάξης.
Ενεργά RLC κυκλώματα 2ης τάξης.
Σε αυτή την παράγραφο θα παρουσιάσουμε δυο τρόπους υλοποίησης φίλτρων 2ης τάξης με ενεργά κυκλώματα: α.) Με εξομοίωση των επαγωγών σε LCR κυκλώματα 2ης τάξης. β.) Με χρήση βρόχου δύο ολοκληρωτών
Κύκλωμα εξομοίωσης επαγωγού.
Συνήθως επιλέγουμε: R1=R2=R3=R4≡R και έτσι: L=CR2
Tow-Thomas biquad (τοπολογία βρόχου δύο ολοκληρωτών).
Ανάλυση του παραλλήλου Κυκλώματος LC Το Σχ. 4.1 παρουσιάζει ένα συντονισμένο κύκλωμα με δυο συντονισμένους κλάδους.
Ο ένας κλάδος με το πηνίο L που έχει ωμική αντίσταση Rπ, και ο άλλος κλάδος με τον πυκνωτή C.
Το κύκλωμα αυτό τροφοδοτείται από μια εναλλασσόμενη πηγή Ε.
Το συνολικό ρεύμα δίνεται από την εξίσωση:
Από αυτή την σχέση και μετά από πράξεις προκύπτει:
Στον συντονισμό το μιγαδικό μέρος της (4.2) μηδενίζεται.
Επομένως έχουμε:
Και η συχνότητα συντονισμού ωο είναι:
Ο λόγος Rπ/2L ονομάζεται σταθερά απόσβεσης.
Συνήθως ο λόγος αυτός είναι πολύ μικρός και παραλείπεται.
Έτσι, η συχνότητα συντονισμού γίνεται:
Αντίσταση Κυκλώματος RLC στο συντονισμό Η σύνθετη αντίσταση Ζ του κυκλώματος του Σχ. 4-1 δίνεται από την εξίσωση
Στην συχνότητα συντονισμού ισχύει
Οπότε η σύνθετη αντίσταση του παραλλήλου κυκλώματος δίνεται από την εξίσωση
Αν Qo είναι ο συντελεστής ποιότητας στη συχνότητα ωο τότε θα είναι
Και η εξίσωση (4.11) γίνεται
Με αντικατάσταση της εξίσωσης (4.14) στη (4.13) προκύπτει
Για πολύ μεγάλες τιμές του συντελεστή Qo η σύνθετη αντίσταση στο συντονισμό γίνεται:
Από την (4.16) έχουμε: Αφού λοιπόν στο συντονισμό το πρακτικό κύκλωμα LC παρουσιάζει αντίσταση R=RπQo2 το ισοδύναμο κύκλωμα του στο συντονισμό, μπορεί να παρασταθεί με αυτό του Σχ. 4.2.
Από την εξίσωση (4.10) το μετρό της σύνθετης αντίστασης Ζ του κυκλώματος είναι: διαφορές τιμές του Q.
Η γραφική παράσταση του μέτρου της σύνθετης αντίστασης Ζ, σε συνάρτηση με τη συχνότητα, για διαφορές τιμές του συντελεστή Q, φαίνεται στο Σχ. 4.3.
Στο συντονισμό (ω=ωο), αν η αντίσταση της επαγωγής είναι μηδενική, τότε η τιμή της αντίστασης |Ζ| γίνεται άπειρη.
Όμως, στο πρακτικό παράλληλο κύκλωμα, η αντίσταση αυτή γίνεται περίπου ίση με
Εύρος ζώνης συντονισμένου ενισχυτή Το Σχ. 4.4 δείχνει ένα ενισχυτή με το συντονισμένο κύκλωμα LC και το ισοδύναμο του (Σχ. 4.2) που περιλαμβάνει μια αντίσταση R συνδεδεμένη παράλληλα με το πηνίο και τον πυκνωτή.
Η σύνθετη αντίσταση του κυκλώματος RLC είναι:
Η τάση εξόδου περιγράφεται από την εξής εξίσωση:
Και η ενίσχυση τάσης περιγράφεται από την εξής εξίσωση:
Το εύρος ζώνης ορίζεται ως η διάφορα μεταξύ δυο συχνοτήτων ωL, ωH όπου η κάθε μια αντιστοιχεί στο συχνότητα όπου η ενίσχυση είναι 3 dB χαμηλότερη από την κορυφή Αv.
Τότε στις συχνότητες ωL και ωH το μετρό του παρανομαστή στην παραπάνω σχέση γίνεται:
Τότε για τις συχνότητες ωL και ωH ισχύει
Από την εξίσωση (4.25) προκύπτει
Από συνδυασμό των (4.24) και (4.25) έχουμε
Με βάση την (4.26) η (4.29) γράφεται ως εξής:
Συντονισμένος Ενισχυτής με κύκλωμα LC στην είσοδο Το Σχ. 4.5α παρουσιάζει ένα συντονισμένο ενισχυτή και το ισοδύναμο κύκλωμα του σχεδιάζεται στο Σχ. 4.5(β).
Στην είσοδο του τρανζίστορ το οποίο είναι σε συνδεσμολογία κοινού εκπέμπου, συνδέεται ένα παράλληλο κύκλωμα LC.
Εάν το πηνίο του κυκλώματος συντονισμού έχει ωμική αντίσταση ίση με Rπ, και ο συντελεστής ποιότητας του είναι άσος με Qo (στο συντονισμό) και RBB >> rbb’ τότε το κύκλωμα του Σχ. 4.5β απλοποιείται σε αυτό του Σχ. 4.6.
Στο συντονισμό, η ολική αντίσταση στην είσοδο του κυκλώματος θα είναι:
Η ολική χωρητικότητα στην είσοδο του κυκλώματος είναι:
Το κέρδος ρεύματος είναι:
Απλοποιημένο ισοδύναμο του κυκλώματος του Σχ. 4-5(α).
Στο συντονισμό θα ισχύει:
Συνδυάζοντας την (4.36) και την (4.37) το κέρδος ρεύματος είναι:
Το μέγιστο κέρδος ρεύματος προκύπτει για ω=ωο, και είναι:
Τότε η ενίσχυση τάσης είναι:
Το μέγιστο κέρδος τάσης προκύπτει για ω=ωο και είναι:
Και το εύρος ζώνης είναι:
Χρησιμοποίηση Μετασχηματιστή Προσαρμογής στην είσοδο Η σύνδεση ενός παραλλήλου κυκλώματος LC στην είσοδο του τρανζίστορ, παρουσιάζει μια σχετικά χαμηλή αντίσταση εισόδου που οδηγεί σε μια χαμηλή τιμή του συντελεστή Q του κυκλώματος.
Για την επίτευξη ενός υψηλού Q, μπορεί να χρησιμοποιηθεί το κύκλωμα του Σχ. 4.7(α), όπου στην είσοδο του κυκλώματος χρησιμοποιείται ένας αυτομετασχηματιστής.
Από το ισοδύναμο κύκλωμα του ενισχυτή που σχεδιάζεται στο Σχ. 4.7(β), φαίνεται ότι η ανακλώμενη αντίσταση από το δευτερεύον στο πρωτεύον του μετασχηματιστή είναι:
Κυκλώματα (α) συντονισμένου ενισχυτή με μετασχηματιστή προσαρμογής στην είσοδο του και (β) ισοδύναμο κύκλωμα του.
Και η ανακλώμενη χωρητικότητα είναι:
Επομένως η ολική αντίσταση του παραλλήλου κυκλώματος είναι: όπου Ζ=QoωοL είναι η αντίσταση του κυκλώματος LC στο συντονισμό.
Επίσης η ολική χωρητικότητα είναι:
Στο συντονισμό συμφώνα με τα αποτελέσματα της προηγούμενης παραγράφου έχουμε:
Τέλος το εύρος ζώνης είναι:
Ταλαντωτές Υψηλών Συχνοτήτων
Ο σύνθετης συχνότητας είναι από τα πιο βασικά κυκλώματα σε ένα τηλεπικοινωνιακό πομποδέκτη.
Ο ρόλος του είναι η δημιουργία των απαραιτήτων περιοδικών σημάτων που απαιτούνται τόσο για την διαδικασία της άνω μετατροπής συχνότητας (up-conversion) ενός πομπού (Σχ. 5.1) όσο και για την διαδικασία της κάτω μετατροπής συχνότητας (down-conversion) ενός δεκτή.
Ο τοπικός ταλαντωτής είναι κομμάτι του σύνθετη συχνότητας με πολύ αυστηρές προδιαγραφές στην σχεδίαση του, γιατί η συχνότητα που παράγεται πρέπει να παραμένει σταθερή με πολύ μεγάλη ακρίβεια η οποία κυμαίνεται από 0.020 ppm (parts per million, μέρη ανά εκατομμύριο) για συστήματα τρίτης και τετάρτης γενιάς (WCDMA, WiMAx) έως 0.1 ppm για GSM εφαρμογές.
Για να επιτευχτεί η επιθυμητή ακρίβεια στην συχνότητα LO, συνήθως χρησιμοποιείται στο σύστημα σύνθετη συχνότητας ένας κρυσταλλικός ταλαντωτής ο όποιος παρέχει μια συχνότητα αναφοράς μεγάλης ακριβείας.
Οι εξωτερικές συνθήκες λειτουργιάς και η γήρανση των υλικών προκαλούν μεταβολές στη συχνότητα αναφοράς.
Εάν οι προδιαγραφές συστήματος σε ακρίβεια είναι πολύ υψηλές τότε θα πρέπει να εφαρμοστεί ένα σύστημα αυτομάτου έλεγχου συχνότητας (AFC) για την διόρθωση σφαλμάτων.
Σε αυτή την ενότητα θα μελετήσουμε μερικές από τις πιο διαδομένες διατάξεις ταλαντωτών και τελικά θα επικεντρώσουμε την προσοχή μας σε ταλαντωτές υψηλών συχνοτήτων για τηλεπικοινωνιακές εφαρμογές.
2.1 Ταλαντωτής με γέφυρα Wien Ο ταλαντωτής γέφυρας Wien χρησιμοποιείται για την παράγωγη χαμηλών συχνοτήτων και το σχηματικό του διάγραμμα δίνεται στο Σχ. 5.2.
Ο συγκεκριμένος ταλαντωτής χρησιμοποιεί ένα τελεστικό ενισχυτή στον οποίο εφαρμόζεται θετική ανάδραση δια μέσου δυο δικτύων RC.
Οι αντιστάσεις R3 και R4 εισάγουν αρνητική ανάδραση, που οδηγεί στην καλή σταθερότητα του κυκλώματος.
Για το κύκλωμα θετικής ανάδρασης ισχύει
Στην συχνότητα ταλάντωσης ωο όπου η μετατόπιση φάσης είναι μηδενική θα ισχύει
Για C1= C2=C και R1=R2=R πρέπει να ισχύει Για την συχνότητα αυτή η τιμή του συντελεστή F δίνεται από την εξίσωση
Επομένως, για να προκύψουν ταλαντώσεις θα πρέπει το κέρδος ενίσχυσης να είναι
Στην πράξη, το κέρδος ενίσχυσης Α, λαμβάνει τιμή λίγο μεγαλύτερη από 3.
Ο ταλαντωτής Colpitts είναι από τους πιο διαδεδομένους ταλαντωτές υψηλών τάσεων.
Σε ένα ταλαντωτή Colpitts, δύο πυκνωτές και μια επαγωγή καθορίζουν τη συχνότητα ταλάντωσης (Σχ. 5.3).
Η ανάδραση που απαιτείται για την ταλάντωση λαμβάνεται από ένα διαιρέτη τάσης που υλοποιείται από τους δύο πυκνωτές C1 και C2.
Η συχνότητα ταλάντωσης δίνεται από την εξίσωση
Για να αρχίσει η ταλάντωση πρέπει να ισχύει
Για μεγάλο κέρδος τάσης του ενισχυτή έχουμε πολύ μεγάλη τιμή πυκνωτή C2 σε σύγκριση με την τιμή του C2 και έτσι η συχνότητα ταλάντωσης εξαρτάται μόνο από το πηνίο L1 και τον πυκνωτή C1.
Το κύκλωμα ανάδρασης ενός Hartley ταλαντωτή αποτελείται από δύο επαγωγές και ένα συντονισμένο πυκνωτή.
Η ανάδραση που απαιτείται για την ταλάντωση λαμβάνεται από ένα διαιρέτη τάσης των δυο επαγωγών.
Η συχνότητα του μεταβάλλεται χρησιμοποιώντας ένα μεταβλητό πυκνωτή.
Το πλάτος του σήματος εξόδου παραμένει σταθερό σε μια ζώνη συχνοτήτων.
Παράγει πάλες αρμονικές συχνότητες στην έξοδο του φίλαυτο δεν προτιμάται από τους σχεδιαστές τηλεπικοινωνιακών συστημάτων.
Ένα από τα σημαντικότερα χαρακτηριστικά ταλαντωτών κρύσταλλου είναι ότι παρουσιάζουν πολύ χαμηλό θόρυβο φάσης.
Η φασματική ενέργεια ενός κρυστάλλου ενισχύεται από τον ταλαντωτή στην συχνότητα ταλάντωσης, με αποτέλεσμα την εμφάνιση των πολλών τόνων σε διαφορετικές φάσεις στην έξοδο του κρυστάλλου.
Σε ένα ταλαντωτή κρυστάλλου, το κρύσταλλο κυρίως δονείται σε έναν άξονα.
Συνεπώς, μόνο μία φάση είναι κυρίαρχη.
Αυτή η ιδιότητα του χαμηλού θορύβου φάσης των ταλαντωτών κρυστάλλου, τους καθιστά ιδιαίτερα χρήσιμους σε τηλεπικοινωνιακά συστήματα όπου χρειάζονται σήματα χρονισμού με πολύ μεγάλη ακρίβεια συχνότητας.
Περιβαλλοντικές αλλαγές της θερμοκρασίας, υγρασίας, πίεσης, των δονήσεων μπορούν να αλλάξουν την συχνότητα ταλάντωσης ενός κρυστάλλου, αλλά υπάρχουν πολλές σχεδιαστικές τεχνικές που μειώνουν τις περιβαλλοντικές επιπτώσεις (TCXO, MCXO, και OCXO).
Αυτές οι σχεδιαστικές τεχνικές (ιδιαίτερα τα OCXO) παράγουν διατάξεις με εξαιρετική βραχυπρόθεσμη σταθερότητα.
Η απόδοση της βραχυπρόθεσμης σταθερότητας ενός ταλαντωτή οφείλεται κυρίως σε θόρυβο από τα ηλεκτρονικά κυκλώματα του ταλαντωτή.
Η μακροπρόθεσμη σταθερότητα ενός ταλαντωτή εξαρτάται από τη γήρανση του κρυστάλλου.
Οι μηχανικοί σχεδίασης πομποδεκτών για τηλεπικοινωνιακά συστήματα δίνουν ιδιαίτερη προσοχή ώστε να χρησιμοποιούν μόνο μία κρυστάλλινη ταλαντωτή πηγή, κατά το σχεδιασμό των κυκλωμάτων για να αποφευχθεί το φαινόμενο του metastability.
Εάν αυτό δεν είναι δυνατόν, ο αριθμός των ταλαντωτών κρυστάλλου, βρόχοι κλειδώματος φάσης (PLLs), καθώς και τα πεδία χρονισμού πρέπει να ελαχιστοποιηθούν μέσω τεχνικών, όπως είναι η χρήση μιας υποδιαίρεσης ενός υπάρχοντος ρολογιού αντί να χρησιμοποιούνται πολλοί ταλαντωτές κρυστάλλου.
Έτσι θα ελαχιστοποιηθούν οι αλληλεπιδράσεις των συχνοτήτων των πολλαπλών κρυστάλλων σε ένα τηλεπικοινωνιακό σύστημα.
Λόγω της γήρανσης και περιβαλλοντικών παραγόντων όπως η θερμοκρασία και δονήσεις, είναι δύσκολο να κρατήσει ακόμη και ο καλύτερος ταλαντωτής χαλάζια (quartz) την ακρίβεια συχνότητας του σε 10-10 τάξη μεγέθους από την ονομαστική του συχνότητα χωρίς συνεχή αναπροσαρμογή.
Για το λόγο αυτό, χρησιμοποιούνται ατομικοί ταλαντωτές για εφαρμογές που απαιτούν εξαιρετικά καλή μακροπρόθεσμη σταθερότητα και την ακρίβεια συχνότητας.
Εκτός από την σταθερότητα της συχνότητας, μια άλλη κρίσιμη παράμετρος των ταλαντωτών είναι ο λεγόμενος θόρυβος φάσης.
Εάν το LO παρουσιάζει θόρυβο φάσης τότε ο θόρυβος αυτός μέσω της διαδικασίας μείξης θα μεταφερθεί είτε στο RF σήμα είτε στο baseband σήμα, ανάλογα εάν η μείξη γίνεται στον πομπό ή στον δέκτη ενός τηλεπικοινωνιακού συστήματος.
Ο θόρυβος φάσης μπορεί να οριστεί είτε στο πεδίο του χρόνου είτε στο πεδίο της συχνότητας.
Στο πεδίο του χρόνου εμφανίζεται ως clock jitter.
Η τάση εξόδου ενός ταλαντωτή δίνεται από την εξίσωση
Όπου φ(t) είναι τυχαίος θόρυβος.
Το Σχήμα 5.4 δείχνει την κυματορφή.
Στο πεδίο της συχνότητας ο ταλαντωτής δίνει ένα φάσμα συχνοτήτων (Σχ. 5.5) γύρω από την κεντρική συχνότητα ω0.
Το φάσμα αυτό έχει συγκεκριμένη ισχύ σε απόσταση Δω από την κεντρική συχνότητα.
Η ισχύς των πλευρικών σημάτων δημιουργεί πρόβλημα κατά την διαδικασία σύνθεσης συχνότητας, ιδιαίτερα εάν τα κανάλια του συστήματος δεν απέχουν πολύ μεταξύ τους όπως είναι στο σύστημα GSM.
Θόρυβος φάσης στο πεδίο του χρόνου.
Θόρυβος φάσης στο πεδίο της συχνότητας.
Οι μηχανικοί σχεδίασης του αναλογικού υποσυστήματος (RF και IF υποσυστήματα) ενός πομποδέκτη προτιμούν να μελετούν το θόρυβο φάσης στο πεδίο της συχνότητας.
Οι μηχανικοί σχεδίασης του ψηφιακού (baseband) υποσυστήματος ενός πομποδέκτη προτιμούν να μελετούν τον θόρυβο φάσης στο πεδίο του χρόνου (clock jitter).
Το πρόβλημα που δημιουργεί στον ADC στον δέκτη φαίνεται στο Σχ. 5.6.
Εάν στην είσοδο του ADC δυο σήματα όπως φαίνεται στο Σχ. 5.6(α) δηλαδή υπάρχει το σήμα που φέρει την πληροφορία στην συχνότητα ω1 και σε συχνότητα ω2 ένα ισχυρό ανεπιθύμητο σήμα.
Εάν ο ADC παίρνει το χρονισμό του από ένα ταλαντωτή με το συγκεκριμένο φάσμα θορύβου φάσης τότε το αποτέλεσμα στην έξοδο του ADC απεικονίζεται στο Σχ. 5.6 (β).
Στην πραγματικότητα έχουμε μείξη των σημάτων που βρίσκονται στην είσοδο του ADC με το σήμα ρολογιού του ADC.
Επίδραση του θορύβου φάσης του ταλαντωτή στον ADC του δέκτη.
Το ανεπιθύμητο σήμα έχει αλλοιώσει το σήμα πληροφορίας στην έξοδο του ADC.
Ο θόρυβος στο πεδίο της συχνότητας εκφράζεται σε dBc/Hz με βάση την εξής σχέση
Εκτός από την απολυτή τιμή του θορύβου φάσης σημασία έχει και η απόσταση (διαφορά συχνότητας Δω από την φέρουσα ω0) που γίνεται η μέτρηση.
Μια τυπική τιμή θορύβου φάσης για σύστημα WiMAx είναι -90 dBc/Hz στα 10 kHz.
Διαδεδομένες Συχνότητες Κρυστάλλων
Κυκλωματική Σημειογραφία και Συντομογραφία Κρυστάλλων Σε ηλεκτρονικά σχηματικά διαγράμματα, οι κρύσταλλοι ορίζονται με το Αγγλικό γράμμα Y" (Y1, Y2, κλπ).
Οι ταλαντωτές ορίζονται με το Αγγλικό γράμμα G" (G1, G2, etc.) (βλέπε IEEE Standard 315-1975, και ANSI Y32.2-1975).
Συνήθως, σε τηλεπικοινωνιακά συστήματα δεύτερης τρίτης και τετάρτης γενιάς χρησιμοποιούνται κρυσταλλικοί ταλαντωτές.
Στην διεθνή βιβλιογραφία είναι διαδεδομένη η εξής συντομογραφία κρυσταλλικών ταλαντωτών: · ATCXO — analog temperature controlled crystal oscillator, ταλαντωτής κρυστάλλου με αναλογικά ελεγχόμενη θερμοκρασία · CDXO —calibrated dual crystal oscillator, CDXO-ρυθμιζόμενος διπλός ταλαντωτής κρυστάλλου · MCXO — microcomputer-compensated crystal oscillator, ταλαντωτής κρυστάλλου αντισταθμιζόμενος με μικροϋπολογιστή · OCVCXO — oven-controlled voltage-controlled crystal oscillator, ταλαντωτής κρυστάλλου ελεγχόμενος από φούρνο και με ελεγχόμενη τάση · OCXO — oven-controlled crystal oscillator, ταλαντωτής κρυστάλλου ελεγχόμενος με φούρνο · RbXO — rubidium crystal oscillators (RbXO), ταλαντωτής με κρύσταλλο ρουβιδίου · TCVCXO — temperature-compensated voltage-controlled crystal oscillator, ταλαντωτής κρυστάλλου με αντισταθμιζόμενη θερμοκρασία και ελεγχόμενη τάση · TCXO — temperature-compensated crystal oscillator, ταλαντωτής κρυστάλλου με αντισταθμιζόμενη θερμοκρασία · TSXO — temperature-sensing crystal oscillator, ταλαντωτής κρυστάλλου με ανίχνευση θερμοκρασίας · VCTCXO — voltage controlled temperature compensated crystal oscillator, ταλαντωτής κρυστάλλου με ελεγχόμενης τάση και αντισταθμιζόμενη θερμοκρασία · VCXO — voltage-controlled crystal oscillator, ταλαντωτής κρυστάλλου με ελεγχόμενη τάση · DTCXO — digital temperature compensated crystal oscillator, ταλαντωτής κρυστάλλου με ψηφιακά αντισταθμιζόμενη θερμοκρασία
Βρόγχος Κλειδώματος Φάσης
Ο βρόχος κλειδώματος φάσης (PLL) είναι ένα σύστημα ελέγχου που δημιουργεί ένα σήμα ότι έχει μια σταθερή σχέση με τη φάση του σήματος "αναφοράς".
Ένας βρόχος κλειδώματος φάσης ανταποκρίνεται τόσο στην συχνότητα όσο και στην φάση του σήματος εισόδου με αυτόματη αύξηση ή μείωση της συχνότητας του ελεγχόμενου ταλαντωτή μέχρι να ¨ταυτιστεί¨ με την συχνότητα και φάση του σήματος αναφοράς.
Ένα PLL αποτελεί παράδειγμα ενός συστήματος ελέγχου που χρησιμοποιεί αρνητική ανάδραση.
PLL χρησιμοποιούνται ευρύτατα στο ραδιόφωνο, στις τηλεπικοινωνίες, στους ηλεκτρονικούς υπολογιστές και σε άλλες ηλεκτρονικές εφαρμογές.
Δημιουργούν σταθερές συχνότητες, ανακτούν ένα μήνυμα από ένα θορυβώδες κανάλι επικοινωνίας, ή διανείμουν ρολόι χρονισμού παλμών σε σχεδιάσεις ψηφιακής λογικής (όπως μικροεπεξεργαστών).
Παράγουν συχνότητες από ένα μέρος ενός κύκλου (κλάσμα του 1 Hz) μέχρι πολλά GHz.
Τοπολογία Βρόχου Κλειδώματος Φάσης (PLL) Η βασική τοπολογία ενός PLL φαίνεται στο Σχ. 6.1.
Το PLL αποτελείται από ένα ανιχνευτή φάσης (phase detector – PD) ένα χαμηλοπερατό φίλτρο και ένα ταλαντωτή ελεγχόμενο από τάση (Voltage Controlled Oscillator – VCO).
Το σήμα εισόδου Fi εφαρμόζεται στην είσοδο του ανιχνευτή συχνότητας-φασης (Phase Frequency Detector – PFD).
Ο ανιχνευτής παράγει ένα σήμα σφάλματος (U ή D), το οποίο τροφοδοτεί τον charge pump.
Το σήμα εξόδου του charge pump περνάει από ένα κατωδιαβατό φίλτρο (Low-pass filter) και εφαρμόζεται στην είσοδο του VCO, αρχίζοντας την διαδικασία σύλληψης.
Επειδή ανάμεσα στην έξοδο του VCO και στην δεύτερη είσοδο του ανιχνευτή παρεμβάλλεται ο διαιρέτης Ν, η συχνότητα του VCO, θα είναι ακριβώς xN της συχνότητας εισόδου, όταν ο βρόχος κλειδώσει.
Ο χρόνος σύλληψης του PLL, (ο χρόνος δηλαδή που απαιτείται ώσπου να επιτευχθεί το κλείδωμα του βρόχου στο σήμα εισόδου), είναι μερικά δευτερόλεπτα και μεγαλώνει όσο μικραίνει η συχνότητα του σήματος.
Λειτουργία ενός PLL Για να εξετάσουμε αναλυτικότερα την λειτουργιά ενός PLL, υποθέτουμε αρχικά ότι δεν εφαρμόζεται σήμα εισόδου.
Τότε οι έξοδοι του ανιχνευτή φάσης και του βαθυπερατού φίλτρου είναι μηδέν και το VCO λειτούργει σε μια συχνότητα που αποκαλείται συχνότητα ελεύθερης ροής (free running frequency).
Αυτή είναι η κανονική συχνότητα λειτουργιάς του VCO όπως καθορίζεται από τα εσωτερικά στοιχειά καθορισμού συχνότητας.
Τώρα υποθέτουμε ότι εφαρμόζεται ένα σήμα εισόδου κοντά στην συχνότητα του VCO.
Ο ανιχνευτής φάσης θα συγκρίνει την VCO συχνότητα με την συχνότητα εισόδου και θα δώσει μια τάση ανάλογη με τη διαφορά συχνότητας.
Η προκύπτουσα dc τάση εφαρμόζεται στο VCO.
Αυτή η dc τάση ενεργεί έτσι ώστε να αναγκάζει την συχνότητα του VCO να κινηθεί προς μια κατεύθυνση που να μειώνει τη dc τάση σφάλματος.
Η τάση σφάλματος αναγκάζει τη VCO συχνότητα να αλλάζει προς την κατεύθυνση που ελαττώνει το ποσό της φασικής ή συχνότατης διαφοράς μεταξύ του VCO και της εισόδου.
Σε κάποιο σημείο η τάση σφάλματος θα αναγκάζει την VCO συχνότητα να γίνει ίση με την συχνότητα εισόδου.
Όταν συμβεί αυτό, το PLL λέμε ότι είναι κλειδωμένο.
Αν και οι συχνότητες εισόδου και VCO είναι ίσες, θα υπάρχει μια διάφορα φάσης μεταξύ αυτών που παράγει τη dc τάση εξόδου που αναγκάζει το VCO να παράγει τη συχνότητα που θα διατηρεί το κύκλωμα κλειδωμένο.
Αν η συχνότητα εισόδου μεταβληθεί, ο ανιχνευτής φάσης και το χαμηλοπερατό φίλτρο θα δώσουν μια νέα τιμή dc τάσης έλεγχου που θα αναγκάσει την VCO συχνότητα εξόδου να μεταβληθεί έως ότου γίνει ίση με την νέα συχνότητα εισόδου.
Το PLL ακολουθεί τα «ίχνη» του σήματος εισόδου (tracks input signal).
Οποιαδήποτε μεταβολή στην συχνότητα εισόδου θα ρυθμιστεί με μια μεταβολή της VCO συχνότητας, έτσι ώστε το κύκλωμα να παραμένει κλειδωμένο.
Η τυπική περίπτωση λειτουργιάς ενός κυκλώματος βρόχου συγχρονισμού φάσης φαίνεται στο Σχ. 6.2 που δίνει την συμπεριφορά του κυκλώματος για διαφορές τιμές της συχνότητας εισόδου fi.
Όταν το σύστημα δεν συγχρονίζει τη φάση των δυο σημάτων, η διάφορα φάσης μεταβάλλεται συνεχώς παίρνοντας όλες τις δυνατόν τιμές στο διάστημα [-π, π).
Χαρακτηριστική της ζώνης συχνοτήτων λειτουργιάς ενός PLL.
Η τάση έλεγχου του ταλαντωτή VCO, που είναι ανάλογη του μέσου σφάλματος της φάσης, θα είναι τότε μηδέν.
Ο ταλαντωτής παράγει στη περίπτωση αυτή μια σχεδόν σταθερή συχνότητα που ονομάζεται συχνότητα ελεύθερης ροής fo του συστήματος και η οποία είναι εντελώς ανεξάρτητη της συχνότητας εισόδου.
Το φαινόμενο αυτό συμβαίνει όταν η τιμή της συχνότητας αναφοράς είναι έξω από την περιοχή λειτουργιάς ή περιοχή συγχρονισμού ΔfH (Hold-in range) του συστήματος.
Περιοχή συγχρονισμού ονομάζεται η περιοχή των συχνοτήτων όπου το σύστημα διατηρείται σε κατάσταση συγχρονισμού εφόσον βρίσκεται ήδη εκεί, δεν έχει όμως την ικανότητα να αποκτήσει συγχρονισμό, εάν αυτός δεν υπάρχει ή χαθεί.
Η λειτουργιά του κυκλώματος στην περιοχή αυτή δεν είναι εξασφαλισμένη σε μια στιγμιαία καταστροφή του συγχρονισμού (που μπορεί να συμβεί από διάφορες αίτιες όπως θόρυβος και απότομη μεταβολή της fi ).
Εάν η συχνότητα αναφοράς είναι μέσα στην περιοχή συχνοτήτων που ονομάζεται περιοχή σύλληψης ΔfC (capture range) του συστήματος, τότε το κύκλωμα συγχρονίζει αυτόματα την συχνότητα του με αυτήν της εισόδου.
Η διαδικασία αυτή ονομάζεται απόκτηση συγχρονισμού (acquisition) και περιλαμβάνει τόσο τον συγχρονισμό της φάσης όσο και της συχνότητας.
Η διαδικασία απόκτησης συγχρονισμού συμβαίνει με δυο μηχανισμούς, ανάλογα με την απόσταση της συχνότητας αναφοράς από την συχνότητα ελεύθερης λειτουργίας fo.
Άμεση σύλληψη ή άμεση απόκτηση συγχρονισμού συμβαίνει όταν το κύκλωμα συγχρονίζεται μετά από ένα μεταβατικό φαινόμενο στη φάση.
Ο μηχανισμός αυτός παρατηρείται όταν το σύστημα είναι πρώτης τάξης ή όταν η διάφορα συχνοτήτων fi - fo είναι πολύ μικρή.
Ελκτική σύλληψη ή ελκτική απόκτηση συγχρονισμού συμβαίνει όταν η διάφορα συχνοτήτων fi - fo είναι σχετικά μεγάλη και το σύστημα τουλάχιστον δεύτερης τάξης.
Στην περίπτωση αυτή η συχνότητα του ταλαντωτή αρχίζει να μεταβάλλεται προς την κατεύθυνση της συχνότητας αναφοράς μέχρι να την πλησιάσει αρκετά ώστε να ενεργοποιηθεί ο μηχανισμός της άμεσης σύλληψης.
Το φαινόμενο διαρκεί κάποιο χρόνο, που ονομάζεται χρόνος απόκτησης (acquisition time) και αποτελεί το πιο συνηθισμένο τρόπο απόκτησης συγχρονισμού.
Εύρος περιοχής σύλληψης (Hold-in range): Το εύρος των συχνοτήτων εισόδου fi μέσα στο οποίο ο βρόχος παραμένει κλειδωμένος ορίζεται ως hold-in range.
Θεωρούμε ότι ο ενισχυτής δεν είναι στον κόρο και ότι το VCO έχει ένα μεγάλο εύρος συχνότητας τότε η χαρακτηριστική του ανιχνευτή φάσης καθορίζει τα όρια της περιοχής σύλληψης.
Είναι φανερό από την χαρακτηριστική του Σχ. 6.3(α), ότι το στατιστικό σφάλμα φάσης θε αυξάνεται καθώς αυξάνει η fi και το όριο για την Vd είναι αυτό πέρα από το οποίο ο ανιχνευτής φάσης δεν μπορεί να δώσει το κατάλληλο δυναμικό για την διόρθωση του VCO.
Ο ανιχνευτής φάσης δεν μπορεί να δώσει πάνω από Α Volts.
Το συνολικό εύρος πλάτους τάσης είναι 2Α και το συνολικό εύρος της θε είναι π rad.
Άρα από τα παραπάνω έχουμε
Στοιχειά ενός PLL Σε αυτό το σημείο θα εξετάσουμε τα βασικά χαρακτηριστικά των στοιχείων που αποτελούν το βρόχο κλειδώματος φάσης.
Συνήθως η σχεδίαση ενός PLL σε αυτές τις περιπτώσεις χωρίζεται σε τρία διαφορετικά ολοκληρωμένα κυκλώματα: α.) τον ανιχνευτή/συγκριτή φάσης με κέρδος kΑ β.) το χαμηλοπερατό φίλτρο με κέρδος kφ Το ολικό κέρδος του βρόχου δίνεται από την εξής εξίσωση:
Όταν ο βρόχος είναι κλειδωμένος η διάφορα φάσης μεταξύ του σήματος εισόδου και του σήματος της ανάδρασης δίνεται από την εξίσωση:
Δυο βασικές χαρακτηριστικές ανιχνευτών φάσης φαίνονται στο παρακάτω σχήμα 6.3(α), (β).
Είναι φανερό ότι θα πρέπει κατά την λειτουργιά του βρόχου να είναι γιατί πέρα από αυτό το όριο έχουμε θετική ανάδραση άρα μη σταθερότητα.
Για τη δεύτερη χαρακτηριστική του παραπάνω σχήματος το κέρδος υπολογίζεται από την σχέση.
Δυο τυπικά κυκλώματα ανιχνευτών φάσης φαίνονται στο Σχ. 6.4.
Το κέρδος του ανιχνευτή φάσης είναι kA.
Το πρώτο από τα δυο κυκλώματα έχει στην έξοδο του ένα RC φίλτρο το οποίο φιλτράρει τις τρεις από τις τέσσερις συχνότητες που παράγει ο μεικτής και οι οποίες είναι fi, fo, (fi – fo), (fi + fo) και το αποτέλεσμα είναι να έχουμε στην έξοδο μόνο την χαμηλή συχνότητα (fi – fo).
Το Σχ. 6.5 δείχνει διάφορα είδη χαμηλοπερατό φίλτρων.
Τα φίλτρα αποκόπτουν όλες τις συχνότητες που παράγονται από τον ανιχνευτή φάσης εκτός της χαμηλής συχνότητας (fi – fo).
Τα φίλτρα αυτά μπορεί να είναι είτε παθητικά είτε ενεργά φίλτρα.
Εάν χρησιμοποιούνται ενεργά φίλτρα τότε ενισχύουν το σήμα τάσης Vd η οποία είναι η έξοδος του ανιχνευτή φάσης.
Ταλαντωτής ελεγχόμενος από τάση (VCO) Ο ταλαντωτής του Σχ. 6.6 έχει την ιδιότητα να δίνει στην έξοδο ένα σήμα συχνότητας fo η οποία είναι συνάρτηση του δυναμικού dc στην είσοδο του VCO.
Το δυναμικό στην είσοδο του VCO λειτούργει σε μια συχνότητα η οποία ονομάζεται συχνότητα ροής.
Μια τυπική χαρακτηριστική ενός VCO παρουσιάζεται στο Σχ. 6.7.
Το κέρδος ενός VCO εξαρτάται από τη συχνότητα ω του σήματος στην έξοδο.
Το Σχ. 6.8 παρουσιάζει μια χαρακτηριστική του κέρδους ενός VCO.
Σχηματικό διάγραμμα ενός VCO.
Χαρακτηριστική κέρδους συχνότητας ενός VCO.
Ένα PLL με προγραμματιζόμενο διαιρετή στο βρόχο ανάδρασης όπως φαίνεται στο Σχ. 6.9(α), λειτούργει ως πλήρες κύκλωμα σύνθετη συχνότητας.
Στο Σχ. 6.9(β) φαίνεται το σχηματικό διάγραμμα του κυκλώματος του διαιρετή ο οπoιός απαρτίζεται από ένα prescaler διπλού modulo και δυο μετρητές.
Η λειτουργιά του διαιρετή γίνεται με τέτοιο τρόπο ώστε για κάθε (Ν+1)S + (P-S)N = NP + S παλμούς του VCO να εμφανίζεται ένας παλμός στην έξοδο του.
Η απλότητα της συγκεκριμένης αρχιτεκτονικής την έχει καταστήσει δημοφιλή επιλογή στην σχεδίαση συστημάτων RF.
Στα συστήματα κλασματικού Ν η συχνότητα της εξόδου μπορεί να μεταβάλλεται κατά ένα κλασματικό μέρος της συχνότητας αναφοράς fref.
Το σχετικό διάγραμμα του PLL φαίνεται στο Σχ. 6.10.
Ο αφαιρετής παλμού στο κύκλωμα του Σχ. 6.10 χρησιμοποιείται για την αφαίρεση του παλμού του σήματος εισόδου όταν ενεργοποιείται το σήμα αφαίρεσης.
Σε συνθήκες κλειδώματος του PLL θα πρέπει οι δυο συχνότητες στις εισόδους του ανιχνευτή φάσης να είναι ίσες και επομένως η fout είναι ίση με Mfref + 1/T όπου Τ είναι η περίοδος κατά την οποία εφαρμόζεται το σήμα αφαίρεσης.
Για παράδειγμα, εάν για κάποιο χρονικό διάστημα η έξοδος του VCO διαιρείται με Μ και για κάποιο άλλο χρονικό διάστημα διαιρείται με Μ+1 ο μέσος ορός του συντελεστή διαίρεσης βρίσκεται μεταξύ Μ και Μ+1.
Άρα ο συνδυασμός αφαιρέτη παλμού και διαιρέτη με Μ γίνεται στην περίπτωση αυτή ένας prescaler διπλού modulo (Μ/Μ+1).
Αρχιτεκτονικές διπλού βρόχου Πολλές φορές είναι επιθυμητή η δημιουργία συχνοτήτων με μικρό βήμα μεταβολής.
Μια τεχνική για να επιτευχθεί αυτό είναι η πρόσθεση μιας μεταβαλλόμενης χαμηλής συχνότητας σε μια σταθερή υψηλή συχνότητα.
Για να επιτευχθεί αυτό χρειάζονται δυο PLL όπως φαίνεται στο Σχ. 6.11 Το πρώτο PLL χρησιμοποιείται για την δημιουργία της φέρουσας συχνότητας και το δεύτερο PLL για την δημιουργία των βημάτων συχνότητας.
Ένας μεικτής χρησιμοποιείται για την σύνθεση των δυο συχνοτήτων.
Σύνθετης συχνότητας διπλού βρόχου.
Μείκτες και Διαμορφωτές Όλα τα σύγχρονα τηλεπικοινωνιακά συστήματα χρησιμοποιούν για την κατασκευή τους τουλάχιστον ένα πολλαπλασιαστή σημάτων.
Σε ένα τηλεπικοινωνιακό δεκτή, εναπόκειται στον σωστό σχεδιασμό του πολλαπλασιαστή συχνοτήτων να φτάσει στο στάδιο μια χαμηλής συχνότητας (IF) του δεκτή μονό το επιθυμητό σήμα από όλους τους δυνατούς συνδυασμούς σημάτων που εμφανίζονται στην κεραία.
Υπάρχουν τρεις κατηγορίες συστημάτων που επιτελούν την πράξη του πολλαπλασιασμού σημάτων: Οι πολλαπλασιαστές δέχονται δυο σήματα στην είσοδο τους και στην έξοδο δίνουν ένα σήμα το οποίο είναι το γραμμικό γινόμενο των σημάτων εισόδου.
Οι πολλαπλασιαστές χωρίζονται σε τρεις κατηγορίες: τους πολλαπλασιαστές ενός τεταρτημορίου (single-quadrant) όπου και τα δυο σήματα εισόδου μπορούν να έχουν ένα μονό πρόσημο, τους πολλαπλασιαστές δυο τεταρτημορίων (two quadrant) όπου μονό ένα από τα δυο σήματα εισόδου μπορεί να παίρνει θετικές και αρνητικές τιμές και τέλος, τους πολλαπλασιαστές τεσσάρων τεταρτημορίων (four quadrant) όπου και τα δυο σήματα εισόδου μπορούν να παίρνουν θετικές και αρνητικές τιμές.
Οι διαμορφωτές οι όποιοι πολλές φορές αποκαλούνται εξισορροπημένοι διαμορφωτές (balanced modulators), είναι κυκλώματα μεταβολής πρόσημου.
Δέχονται δυο σήματα στην είσοδο τους και η έξοδος τους είναι ένα από τα δυο σήματα πολλαπλασιασμένο με το πρόσημο του άλλου σήματος.
Οι μεικτές είναι πολλαπλασιαστές που έχουν σχεδιαστεί με βέλτιστο τρόπο για να επιτελούν την λειτουργιά της μετατροπής της συχνότητας (Σχ. 7.1).
Ένας μεικτής πρέπει να παρουσιάζει εξαιρετική γραμμικότητα καθώς επίσης και χαμηλό θόρυβο.
Η απόδοση του μείκτη σε μεγάλο βαθμό καθορίζει την απόδοση του πομποδέκτη.
Ο όρος μείκτης ο οποίος χρησιμοποιείται από την εποχή της υπερετερόδυνης τεχνικής, είναι ατυχής διότι ο μείκτης δεν αναμιγνύει τα σήματα που εμφανίζονται στις εισόδους του (δηλαδή δεν προσθέτει γραμμικά δυο σήματα εισόδου) άλλα τα πολλαπλασιάζει.
Σκοπός του μείκτη στον δεκτή είναι να μετατρέψει ένα σήμα υψηλής συχνότητας (RF) σε χαμηλότερη συχνότητας (IF) που είναι πιο εύκολα επεξεργάσιμο (downconversion mixers).
Ο σκοπός του μείκτη στον πομπό είναι να μετατρέψει ένα σήμα χαμηλής συχνότητας (IF) σε σήμα υψηλής συχνότητας (RF), έτοιμο προς εκπομπή μετά την κατάλληλη ενίσχυση (upconversion mixers).
Οι μείκτες είναι μη γραμμικά στοιχειά.
Η μη γραμμικότητα απαιτείται για να την παράγωγη συχνοτήτων που δεν εμφανίζονται στην είσοδο.
Για την δημιουργία μεικτών χρησιμοποιούνται διαφορές τεχνικές, ανάλογα με τις απαιτήσεις κάθε εφαρμογής.
Υπάρχουν παθητικοί μείκτες και ενεργοί μείκτες.
Οι ενεργοί μείκτες συνήθως παρουσιάζουν υψηλότερο κέρδος μετατροπής.
Ένας ακόμα διαχωρισμός στα κυκλώματα μεικτών προέρχεται από τον μηχανισμό δημιουργίας του σήματος εξόδου.
Έτσι ξεχωρίζουν δυο κατηγορίες: οι πολλαπλασιαστές που λειτουργούν ως μείκτες και οι μείκτες με χρήση διακόπτων (switching mixers).
Εάν vs(t)=Vscos(ωst) είναι το σήμα εισόδου (Input Signal) και vlo(t)=Vlocos(ωst) είναι το σήμα του τοπικού ταλαντωτή (Local Oscillator) τότε το σήμα εξόδου είναι όπου Κ είναι το κέρδος πολλαπλασιασμού.
Η έξοδος περιέχει δυο συνιστώσες, μια σε χαμηλή συχνότητα (IF) και μια σε υψηλή συχνότητα (RF).
Με αναλογικό φίλτρο που ακολουθεί, γίνεται η επιλογή του κατάλληλου σήματος.
Αν ο μείκτης είναι τοποθετημένος στο κύκλωμα του πομπού (upconversion) επιλέγεται η RF συνιστώσα.
Αν ο μείκτης είναι τοποθετημένος στο κύκλωμα του δέκτη (down conversion) επιλέγεται η IF συνιστώσα.
Στους μείκτες με διακόπτες το LO σήμα χρησιμεύει για να ανοιγοκλείνει διακόπτες και έτσι στην έξοδο το σήμα RF εμφανίζεται διαμορφωμένο από ένα τετραγωνικό παλμό.
Με χρήση κατάλληλων φίλτρων επιλέγεται κάθε φόρα η χρήσιμη συχνότητα μείξης.
Απομόνωση του μείκτη (mixer isolation) Η απομόνωση είναι ένα μετρό της ισχύος που μεταφέρεται εξαιτίας της παρασιτικής ζεύξης μιας θύρας του μείκτη με κάποια άλλη.
Οι πιο σημαντικές από αυτές τις ζεύξεις είναι η ζεύξη της θύρας LO με την θύρα IF και η ζεύξη της θύρας RF με τη θύρα LO.
Μας ενδιαφέρουν τα μεγέθη της LO – IF και LO – RF απομόνωσης, δηλαδή το ποσοστό της ισχύος LO που διαρρέει στην έξοδο IF και το ποσοστό της ισχύος LO που διαρρέει στην είσοδο RF.
Το τελευταίο έχει ως αποτέλεσμα, ένα σήμα συχνότητας ίσης με την συχνότητα του τοπικού ταλαντωτή να αναμειγνύεται με το σήμα LO και στην έξοδο IF να παρουσιάζεται ανεπιθύμητη συνιστώσα dc (dc offset).
Στα μέσα της δεκαετίας του 90 προτάθηκε ένας μείκτης που λειτούργει σε τάξη ΑΒ για εφαρμογές σε ασύρματα τηλεπικοινωνιακά συστήματα.
Αυτός ο μείκτης βασίζεται πάνω στην λειτουργιά του κύτταρου Gilbert.
Κρίνεται σκόπιμο να εξηγηθεί σε συντομία η αρχή λειτουργιάς του κύτταρου Gilbert που ακόμη και σήμερα αποτελεί την ευρύτερα χρησιμοποιούμενη κυκλωματική λύση σε εφαρμογές μεικτών.
Στο Σχήμα 7.2 παρουσιάζεται το κύκλωμα ενός πλήρους εξισορροπημένου πολλαπλασιαστή τεσσάρων τεταρτημόριων.
Η διαφορική τάση εξόδου δίνεται από την έξης εξίσωση:
Έτσι για μικρή τιμή τάσεων εισόδου, η έξοδος γίνεται:
Με τον τρόπο αυτό πραγματοποιείται η πράξη του πολλαπλασιασμού μεταξύ δυο σημάτων υ1 και υ2.
Παραμένει όμως το πρόβλημα της κακής γραμμικότητας.
Ο Barrie Gilbert (Analog Devices Inc.) πρώτος πρότεινε ένα σχήμα αύξησης της γραμμικής περιοχής λειτουργιάς του πολλαπλασιαστή με χρήση μιας τεχνικής παραμόρφωσης του σήματος εισόδου.
Συγκεκριμένα εισήγαγε διόδους στην είσοδο ενός ζεύγους συζευγμένου εκπομπού (emitter-coupled pair ECP) για να συμπιέσει λογαριθμικά το σήμα εισόδου.
Πολλαπλασιαστής τεσσάρων τεταρτημόριων.
Στο Σχήμα 7.3 φαίνεται ένας μετατροπέας τάσης σε ρεύμα που χρησιμοποιείται για τον σκοπό της συμπίεσης.
Η αντίσταση RE χρησιμοποιείται για την γραμμικοποίηση του ECP.
Το διαφορικό ρεύμα εξόδου είναι:
Η έξοδος του μετατροπέα χρησιμοποιείται ως είσοδος στα τρανζίστορ Q1 – Q4 του κυκλώματος του Σχ. 7.3 για την δημιουργία του κατάρρου Gilbert.
Με αυτό τον τρόπο επιτυγχάνεται η γραμμικοποίηση του μείκτη.
Μετατροπέας τάσης σε ρεύμα.
Στο Σχ. 7.4 παρουσιάζεται η τοπολογία ενός μείκτη τάξης ΑΒ ο οποίος χρησιμοποιεί διαφορικό σήμα τοπικού ταλαντωτή (LO) μέσω ενός κυκλώματος απομόνωση (buffer) που μετατρέπει το απλό σήμα LO σε διαφορικό (βλέπε Σχ. 7.8).
Ο μείκτης αποτελείται από δυο τμήματα: ένα ακόλουθο εκπομπού (Q1) και ένα ζευγάρι διακόπτων (Q2, Q3).
Ο ενισχυτής (Q1) χρησιμοποιείται για να οδηγήσει το RF σήμα στον μείκτη και να αντισταθμίσει τις απώλειες μεταγωγής των Q2 και Q3 που πραγματοποιούν την μείξη των δυο σημάτων και την δημιουργία του διαφορικού IF.
Η έλλειψη κυκλώματος ανάδρασης με ωμική αντίσταση, έχει ως αποτέλεσμα το κύκλωμα να λειτούργει σε τάξη ΑΒ που με την σειρά του οδηγεί σε μεγαλύτερη γραμμικότητα του κυκλώματος για σταθερό ρεύμα πόλωσης.
Η μη γραμμική συμπεριφορά του μείκτη προέρχεται κυρίως από το ζεύγος διακόπτων Q2 και Q3 λογά κακής μεταγωγής.
Ένα μεγάλο LO σήμα επιτρέπει την γρήγορη μεταγωγή των διακόπτων και συμβάλλει στην μείωση του θορύβου του κυκλώματος.
Μετατροπέας απλού σήματος σε διαφορικό.
Για να μειωθεί η απαιτουμένη ισχύς σήματος του εξωτερικού VCO, στο μείκτη χρησιμοποιείται ένα κύκλωμα μετατροπής του απλού σήματος σε διαφορικό για την οδήγηση των βάσεων των τρανζίστορ Q2 και Q3.
Το τρανζίστορ εισόδου Q5 δέχεται το εξωτερικό σήμα LO ενώ το Q6 οδηγείται από ac γη μέσω του κυκλώματος συντονισμού σειράς που αποτελείται από την αυτεπαγωγή του bonding wire (L9) και ένα εξωτερικό πυκνωτή (C9).
Για την επίτευξη της προσαρμογής στην LO είσοδο, χρησιμοποιείται το ολοκληρωμένο πηνίο L5.
Δίπλα Εξισορροπημένος Μείκτης Τα κυκλώματα εξισορροπημένων μεικτών (balanced mixers) σε γενικές γραμμές παρουσιάζουν καλύτερες επιδόσεις από τα αντίστοιχα κυκλώματα απλής εξόδου.
Η εξισορροπημένη τοπολογία αυτών των μεικτών επιτρέπει την απόρριψη όλων των ανεπιθύμητων αρμονικών άρτιας τάξης στην IF έξοδο.
Για να επιτευχτεί σωστά η λειτουργιά της μεταγωγής, απαιτείται ισχυρό LO σήμα, πράγμα που δημιουργεί την ανάγκη για ισχυρή απομόνωση της LO θύρας του μείκτη από τις RF και IF θύρες του κυκλώματος.
Η χρήση του balun T1 επιτυγχάνει πολύ καλή απομόνωση μεταξύ LO και RF.
Εξισορροπημένος Αρμονικός Μείκτης Οι δέκτες που χρησιμοποιούν αρχιτεκτονικές άμεσης μετατροπής (direct conversion) πρέπει να εξουδετερώσουν την dc εκτροπή (dc offset).
Το φαινόμενο αυτό προέρχεται από την μείξη του σήματος του τοπικού ταλαντωτή (LO) με τον εαυτό του, που έχει ως αποτέλεσμα την δημιουργία dc συνιστώσας, η οποία δεν μπορεί να διακριθεί από το χρήσιμο IF σήμα μηδενικής φέρουσας συχνότητας.
Η τάση έκτροπης στην έξοδο του μείκτη εξαιτίας του παραπάνω φαινόμενου δίνεται από την έξης εξίσωση:
Όπου Vleak είναι η τάση διαρροής του LO σήματος στη RF θύρα του μείκτη, Ramp είναι ο συντελεστής ανάκλασης του συστήματος LNA-κεραίας που προηγείται του μείκτη και καθορίζει το ποσοστό της διαρροής LO που εμφανίζεται στην RF θύρα του μείκτη και τέλος το GLO είναι το κέρδος μετατροπής LO - IF.
Επομένως τα στοιχειά του μείκτη που πρέπει να ελαχιστοποιηθούν για να ελαχιστοποιηθεί η dc τάση έκτροπης στην έξοδο, είναι η LO – RF διαρροή και το κέρδος μετατροπής LO.
Μείκτης Απόρριψης Ειδώλου Σε ένα τηλεπικοινωνιακό σύστημα έκτος από την επιθυμητή φέρουσα συχνότητα, κάθε φορά εμφανίζονται και αρκετές συνιστώσες (γειτονικά κανάλια, ή άλλες παρεμβολές) οι οποίες πρέπει να απορριφτούν.
Μια από τις πλέον ανεπιθύμητες συνιστώσες που εμφανίζονται στην είσοδο ενός μείκτη είναι η συχνότητα ειδώλου (Image Frequency-IM).
Έστω ότι στην είσοδο ενός μείκτη ενός τηλεπικοινωνιακού δέκτη, εμφανίζεται συχνότητα ωRF η οποία σε συνδυασμό με την συχνότητα ωLO του τοπικού ταλαντωτή δίνει στην έξοδο σήμα συχνότητας ωRF - ωLO = ωIF.
Η συχνότητα ειδώλου βρίσκεται σε τέτοια θέση στην μπάντα συχνοτήτων ώστε η μείξη της με την συχνότητα ωLO, δίνει προϊόν ωLO - ωIM = ωIF (Σχ.7.6).
Επομένως, το σήμα ειδώλου βρίσκεται στην συχνότητα ωRF - 2ωIF.
Είναι προφανές ότι το σήμα IM είναι ανεπιθύμητο γιατί περιέχει προϊόντα μείξης τα οποία δεν είναι δυνατόν να διαχωριστούν από την χρήσιμη πληροφορία RF.
Για την απόρριψη του παραπάνω σήματος χρησιμοποιείται ζωνοπερατό φίλτρο στην είσοδο του μείκτη (εξωτερικό στοιχείο).
Οι μεικτές απόρριψης ειδώλου είναι συστήματα τα οποία συνήθως έχουν δυο απλούς μεικτές, δυο μετατοπιστές φάσης και ένα αθροιστή (Σχ. 7.7).
Τα κυκλώματα μείξης είναι κύτταρα Gilbert και οι μετατοπιστές φάσης Δ κατά 90˚ είναι δίκτυα RC όπως φαίνεται στο Σχ. 7.8.
Σχηματικό διάγραμμα μείκτη απόρριψης ειδώλου.
Οι δυο μετατοπιστές φάσης χρησιμοποιούνται ώστε τα IF προϊόντα που προέρχονται τόσο από το RF όσο και το IM σήμα να διαχωρίζονται ως προς την φάση και τα μεν προϊόντα της RF να προστίθενται με όμοιο πρόσημο στον αθροιστή της εξόδου, τα δε προϊόντα της IM να προστίθενται με αντίθετα πρόσημα και να αλληλοαναιρούνται.
Έκτος από παθητικούς μετατοπιστές φάσης υπάρχουν και ενεργοί μετατοπιστές φάσης οι όποιοι παρουσιάζουν δυσκολίες στην λειτουργιά τους σε υψηλές συχνότητες.
Στα συστήματα ψηφιακής διαμόρφωσης, σημαντικό ρολό παίζει ο I-Q διαμορφωτής, δηλαδή το κύκλωμα το οποίο περιλαμβάνει τα baseband σήματα (0˚ και 90˚ φάσης) και δίνει στην έξοδο RF σήμα.
Στο Σχ. 7.9 παρουσιάζεται το σχηματικό διάγραμμα ενός I-Q διαμορφωτή ο οποίος χρησιμοποιεί ολοκληρωμένους μετατοπιστές φάσης.
Το κύκλωμα αποτελείται από δυο διπλά εξισορροπημένους μεικτές οι όποιοι δέχονται τα I και Q σήματα και οι όποιοι οδηγούνται από εξισορροπημένα LO σήματα με διάφορα φάσης 90˚ από τον ένα μείκτη στον άλλο.
Η διαφορά των 90˚ προκύπτει από κύκλωμα Δφ μετατοπιστή φάσης ο οποίος είναι ρυθμιζόμενος μέσω της τάσης VC.
Δυο μετατροπείς απλού σε εξισορροπημένο (S-B converters) μετατρέπουν το απλό LO σήμα σε εξισορροπημένο για να οδηγηθεί στην LO είσοδο των μεικτών.
Τέλος ένα κύκλωμα άθροισης Σ στην έξοδο του συστήματος παρέχει το τελικό RF σήμα.
Διαμορφωτής I-Q άμεσης μετατροπής.
Στα συστήματα ψηφιακής διαμόρφωσης, η ακρίβεια της διαμόρφωσης προσδιορίζεται στο πεδίο της φάσης από το διάνυσμα σφάλματος (Error Vector Μαgnitude, EVM).
Το διάνυσμα σφάλματος ορίζεται ως ο λόγος των πλατών του πραγματικού προς το ιδανικό διάνυσμα.
Η βασική αιτία αυτού του σφάλματος είναι η μη γραμμική συμπεριφορά των διπλά εξισορροπημένων μεικτών και οι διαφορές (πλάτους και φάσης) μεταξύ των σημάτων των μετατοπιστώ φάσης.
Στους διπολικούς μεικτές βασική πηγή μη γραμμικότητας είναι τα προϊόντα τρίτης τάξης.
Αναλογικοί σε Ψηφιακοί Μετατροπείς Σημάτων Σε εφαρμογές των τηλεπικοινωνιακών ηλεκτρονικών, όπως και στους περισσότερους κλάδους της τεχνολογίας που έχουν να κάνουν µε αλληλεπίδραση φυσικών ποσοτήτων µε υπολογιστή, είναι απαραίτητη η µετατροπή αναλογικών σηµάτων σε µορφή κατάλληλη για να µπορούν να διαβαστούν από τα διάφορα ψηφιακά κυκλώµατα.
Τα σήµατα εµφανίζονται µε τη µορφή συνεχώς µεταβαλλόµενων σηµάτων (αναλογικά σήµατα) και τέτοια είναι η τάση, η θερµοκρασία, η πίεση κτλ.
Για µπορέσει να γίνει η ανάγνωση και η επεξεργασία τέτοιων σηµάτων από τα ψηφιακά κυκλώµατα χρησιµοποιούνται εξειδικευµένα κυκλώµατα µετατροπής.
Ένας Αναλογικός σε Ψηφιακό Μετατροπέας (Analog to Digital Converter, ADC) είναι ένα ολοκληρωμένο ηλεκτρονικό κύκλωμα, το οποίο μετατρέπει συνεχώς µεταβαλλόµενα σήματα (αναλογικά σήματα) σε διακριτούς ψηφιακούς αριθμούς (ψηφιακά σήματα).
Ένας ADC δέχεται ως είσοδο ένα οποιοδήποτε αναλογικό σήµα και το µετατρέπει σε έναν ψηφιακό αριθµό.
Ο αριθµός αυτός αντιστοιχεί στην τάση εισόδου.
Η αντίστροφη λειτουργία εκτελείται από έναν Ψηφιακό σε Αναλογικό Μετατροπέα (Digital to Analog Converter, DAC).
Λειτουργιά Αναλογικών σε Ψηφιακών Μετατροπέων Σημάτων (ADC) Το αναλογικό σήµα που εισέρχεται σε έναν ADC τυπικά περιλαµβάνει άπειρες τιµές τάσης.
Οι τιµές αυτές θα πρέπει να περιοριστούν σε ένα πεπερασµένο πλήθος, έτσι ώστε τελικά να µπορέσουµε να αντιστοιχίσουµε κάθε αναλογική στάθµη σε ένα συγκεκριµένο δυαδικό αριθµό.
Η διαδικασία αυτή ονοµάζεται κβαντισµός.
Η ακρίβεια κβαντισμού ενός ADC για τηλεπικοινωνιακές εφαρμογές εκφράζεται σε βολτ (volts).
Η τάση κβαντισμού ενός ADC είναι ίση με την ολική περιοχή τάση μετρήσεων διαιρεμένη με τον αριθμό των διακριτών διαστημάτων και δίνεται από την σχέση:
Q είναι η ακρίβεια κβαντισμού σε βολτ ανά μέτρο (βολτ ανά κωδικό εξόδου), V FSR είναι το μέγεθος τάσης πλήρους κλίμακας V FSR=(Μεγίστη Τιμή Τάσης Σήματος Εισόδου) – (Ελάχιστη Τιμή Τάσης Σήματος Εισόδου) και Ν είναι η ευκρίνεια του ADC του σε bits.
Ο αριθμός των διαστημάτων δίνεται από τον αριθμό των διαθέσιμων επίπεδων (των κωδικών εξόδου), οι οποίες είναι: Μ = 2Ν.
Στο Σχήµα 8.1 παρουσιάζεται µια διαδικασία κβαντισµού για έναν ADC τριών ψηφίων (3-bit).
Για το συγκεκριµένο ADC χωρίζουµε τη διαθέσιµη περιοχή τάσης (0-24V) σε 8 (23) ζώνες.
Κάθε ζώνη αντιστοιχεί σε έναν ψηφιακό αριθµό και απέχει από την επόµενη κατά 3V: Σε κάθε συγκεκριμένη χρονική στιγµή που γίνεται η µετατροπή (χρόνος δειγµατοληψίας) η τάση εξόδου παίρνει ένα δυαδικό αριθµό, ο οποίος αντιστοιχεί στη ζώνη τάσης στην οποία βρίσκεται εκείνη τη στιγµή.
Όπως είναι αναµενόµενο, εµφανίζονται µικρά σφάλµατα κβαντισµού όταν γίνεται η αντιστοιχία από αναλογικό σήµα σε ψηφιακό κώδικα, όπως φαίνεται και από τη µορφή της εξόδου του µετατροπέα.
Τα σφάλµατα αυτά ελαχιστοποιούνται όταν χρησιµοποιούµε ADCs µεγαλύτερης ευκρίνειας, π.χ., 8 ψηφίων.
Σε µια τέτοια περίπτωση η περιοχή τάσης θα χωριζόταν σε 28=256 ζώνες και το βήµα τάσης θα ήταν ίσο µε
Οι τιμές μπορούν να αντιπροσωπεύουν μια περιοχή που κυμαίνεται από 0 έως 255 (ακέραιες τιμές χωρίς πρόσημο που απεικονίζουν περιοχή τάσης 0 V έως 24 V) ή από -128 έως 127 (δηλαδή ακέραιες τιμές με πρόσημο που απεικονίζουν περιοχή τάσης -12 V έως +12 V), ανάλογα με την εφαρμογή.
Χρειάζεται, όµως, προσοχή και στον αριθµό των ψηφίων του µετατροπέα που χρησιµοποιούµε.
Η µεγάλη ευκρινεια αυξάνει την πολυπλοκότητα ενός κυκλώµατος και την πιθανότητα εµφάνισης θορύβου κβαντισµού.
Τα σήματα στην ψηφιακή έξοδος μπορεί να χρησιμοποιούν διαφόρους μεθόδους κωδικοποίησης, όπως το δυαδικό ή Gray code για να αντιμετωπίσουν το πρόβλημα του θορύβου κβαντισμού.
Στην πράξη, ο μικρότερος κώδικας εξόδου ("0" σε ένα σύστημα χωρίς πρόσημο) αντιπροσωπεύει μια περιοχή τάσης η οποία είναι μισό πλάτος (0.5 x Q) της τάσης κβαντισμού Q του ADC ενώ ο μεγαλύτερος κώδικας εξόδου αποτελεί μια τάση που είναι 50% μεγαλύτερη της τάσης κβαντισμού Q του ADC.
Οι άλλοι Μ - 2 κωδικοί είναι όλοι ίσοι σε πλάτος με την τάση κβαντισμού.
Με αυτόν τον τρόπο δημιουργείται συμμετρία για ένα κωδικό εξόδου που αντιστοιχεί σε μια τάση εισόδου 1/M της πλήρους περιοχής τάσης εισόδου.
Στο παραπάνω παράδειγμα, με τον 3-bit ADC να καλύπτει εύρος τάσης 24 V, καθένα από τα Ν τμήματα θα καλύπτει 3 V, με εξαίρεση το πρώτο τμήμα ( "0" κώδικας) που καλύπτει εύρος τάσης 1,5 V, και το τελευταίο τμήμα ("7 " κώδικας) που καλύπτει εύρος τάσης 4,5 V.
Με αυτόν τον τρόπο κώδικας εξόδου "1" καλύπτει ένα φάσμα τάση από 0,5 έως 1,5 V, ο κώδικας "2" καλύπτει ένα εύρος τάσης από 1,5 έως 2,5 V, κλπ.
Έτσι, αν η τάση του σήματος εισόδου είναι τα 3/8 της πλήρους περιοχής τάσης, τότε στην έξοδο του ADC παρουσιάζεται κώδικας "3".
Ο κώδικας εξόδου θα παραμείνει ίδιος, εφόσον η τάση εισόδου παραμείνει εντός του εύρους των 2,5/8 V και 3,5/8 V.
Η πρακτική αυτή ονομάζεται "Mid-Tread" λειτουργία.
Αυτός ο τύπος ADC μπορεί να περιγράφει μαθηματικά από την έξης εξίσωση:
Στην πράξη, η ευκρίνεια ενός ADC περιορίζεται από τον λόγο του σήματος προς θόρυβο (Signal to Noise Ratio, SNR).
Εάν υπάρχει πάρα πολύ θόρυβος στην αναλογική είσοδο, τότε περιορίζεται η “πραγματική” ευκρίνεια (αριθμός bits) ενός ADC.
Συνεπώς ο "αποτελεσματικός αριθμός των bits" (Effective Number of Bits - ENOB) ορίζεται από την εξίσωση:
Εάν χρησιμοποιηθεί ενισχυτής πριν από τον ADC, ο θόρυβος που εισάγει ο ενισχυτής είναι ένας σημαντικός παράγοντας που συμβάλλει στο συνολικό SNR.
Η τιμή εξόδου του ADC δεν θα είναι ακριβής, δεδομένου ότι τα χαμηλότερα bits απλώς θα μετρούν τον θόρυβο.
Ο λόγος σήματος προς θόρυβο είναι γύρω στο 6 dB ανά bit ευκρίνειας που απαιτείται για αξιόπιστη λειτουργιά ενός ADC σε ένα τηλεπικοινωνιακό σύστημα (π.χ. ένας WCDMA δεκτής χρειάζεται ένα ADC ΕΝΟΒ = 12 bits για SNR = 74 dB).
Υπάρχουν δυο κατηγορίες ADC ως προς την γραμμικότητα του σήματος εισόδου. α) Γραμμικός ADC που σημαίνει ότι το εύρος των τιμών του σήματος εισόδου για κάθε τιμή εξόδου έχει μια γραμμική σχέση με την τιμή εξόδου. β) Μη γραμμικός ADC (συνήθως a-law ή μ-law λογαριθμικός ADC) με υψηλή ευκρίνεια στην κρίσιμη περιοχή χαμηλής τάσης εισόδου.
Η επίδοση ενός ADC μπορεί να βελτιωθεί με τη χρήση dither.
Πρόκειται για ένα πολύ μικρό ποσό τυχαίου θορύβου (συνήθως λευκός θόρυβος) ο οποίος προστίθεται στην είσοδο ενός ADC πριν την μετατροπή.
Το πλάτος έχει οριστεί να είναι περίπου το μισό από το λιγότερο σημαντικό bit.
Το dither προκαλεί τυχαία κύμανση του LSB να κυμαίνεται τυχαία μεταξύ 0 και 1, αντί να εμμένει σε σταθερή τιμή.
Το dither μπορεί να αυξήσει μονό την ευκρίνεια του δειγματολήπτη, δεν μπορεί να βελτιώσει την γραμμικότητα.
Σε πολλές περιπτώσεις, το πιο ακριβό μέρος ενός ολοκληρωμένου κυκλώματος είναι οι ακίδες, γιατί αυξάνουν το μέγεθος του πακέτου.
Κάθε ακίδα πρέπει να συνδέεται με το ολοκληρωμένο κύκλωμα του πυριτίου.
Για την εξοικονόμηση ακίδων σε χαμηλής ταχύτητας ADC οι σχεδιαστές υλοποιούν μια σειριακή επαφή και στέλνουν τα bits στην έξοδο το ένα μετά το άλλο.
Ταυτόχρονα, χρησιμοποιούν ένα ρολόι συγχρονισμού για τα bits εξόδου.
Το αναλογικό σήμα είναι συνεχές στο χρόνο και μετατρέπεται σε μια ροή των ψηφιακών τιμών.
Ο ρυθμός των νέων ψηφιακών τιμών στην έξοδο ενός ADC ονομάζεται ρυθμός δειγματοληψίας ή συχνότητα δειγματοληψίας του μετατροπέα.
Το αρχικό αναλογικό σήμα μπορεί να αναπαραχθέν με ακρίβεια από τις διακριτές τιμές χρησιμοποιώντας μια συνάρτηση παρεμβολής.
Από το θεώρημα των Shannon-Nyquist γνωρίζουμε ότι η πιστή αναπαραγωγή του αναλογικού σήματος είναι δυνατή μόνο εάν ο ρυθμός δειγματοληψίας είναι υψηλότερος από δύο φορές την υψηλότερη συχνότητα του σήματος.
Η αναλογική τιμή εισόδου πρέπει να διατηρηθεί σταθερή κατά τη διάρκεια του χρόνου κατά τον οποίο ο μετατροπέας εκτελεί μία μετατροπή (που ονομάζεται περίοδος μετατροπής).
Ένα κύκλωμα εισόδου που ονομάζεται sample and hold υλοποιεί αυτή την λειτουργιά με τη χρήση ενός πυκνωτή για να αποθηκεύσει την αναλογική τάση στην είσοδο, και, χρησιμοποιώντας μια ηλεκτρονική πύλη ή διακόπτη να αποσυνδέει τον πυκνωτή από την είσοδο.
Εάν το σήμα εισόδου μεταβάλλεται πολύ ταχύτερα από τον ρυθμό (συχνότητα) δειγματοληψίας τότε το ψηφιακό σήμα εξόδου δεν είναι πιστή αναπαράσταση του σήματος εισόδου και παράγονται ψευδή σήματα στην έξοδο.
Αυτά τα σήματα αποκαλούνται aliases.
Για την αποφυγή aliasing σημάτων, η είσοδος σε ενός ADC πρέπει να φιλτραριστεί με ένα χαμηλοπερατό φίλτρο, ώστε να αφαιρεθούν οι συχνότητες άνω του ήμισυ του ποσοστού δειγματοληψίας.
Το φίλτρο αυτό ονομάζεται anti-aliasing φίλτρο, και είναι ζωτικής σημασίας για ένα ADC που χρησιμοποιείται σε αναλογικά σήματα με υψηλές συχνότητες όπως είναι τα τηλεπικοινωνιακά σήματα.
Εάν ο ρυθμός δειγματοληψίας ενός ADC είναι πολύ υψηλότερος από τη συχνότητα Nyquist (υπερδειγματοληψία) και στη συνέχεια χρησιμοποιηθεί ψηφιακό φίλτρο για να περιορίσουμε το σήμα εξόδου στο εύρος ζώνης του σήματος, τότε υπάρχουν τρία βασικά πλεονεκτήματα: α) Ψηφιακά φίλτρα έχουν καλύτερες ιδιότητες (οξύτερη rolloff, φάση) από τα αναλογικά φίλτρα.
Αnti-aliasing φίλτρο με οξύτερη rolloff συχνότητα μπορεί να χρησιμοποιηθεί στην έξοδο ενός ADC και στη συνέχεια να μειωθεί ο αριθμός των δειγμάτων του σήματος δίνοντας καλύτερο αποτέλεσμα. β) Ένας 20 bit ADC με υπερδειγματοληψία 256x μπορεί να έχει την απόδοση με ένα 24 bit ADC με συχνότητα (ρυθμό) δειγματοληψίας ίση με την συχνότητα Nyquist. γ) Ο λόγος σήματος προς θόρυβο εξαιτίας θορύβου κβαντισμού θα είναι υψηλότερος από ότι αν ολόκληρο το διαθέσιμο φάσμα συχνοτήτων είχε χρησιμοποιηθεί.
Με αυτήν την τεχνική, είναι δυνατόν να έχουμε μια αποτελεσματική ευκρίνεια μεγαλύτερη από αυτή που προβλέπεται από το μετατροπέα και μονό.
Πήγες σφαλμάτων ενός ADC Ένας ADC έχει διάφορες πηγές σφαλμάτων και μια από αυτές είναι το λάθος κβαντισμού.
Μια δεύτερη πηγή σφάλματος είναι η μη γραμμικότητα η οποία είναι εγγενής σε κάθε αναλογική-ψηφιακη μετατροπή.
Υπάρχει επίσης το λεγόμενο λάθος διαφράγματος που οφείλεται στο “τρεμούλιασμα” του ρολογιού (timing jitter) που συγχρονίζει ένα ADC.
Τα σφάλματα αυτά μετρούνται με μια μονάδα που ονομάζεται LSB (last significant bit), η οποία είναι συντομογραφία για το λιγότερο σημαντικό bit (π.χ. ένας 8 bit ADC, ένα λάθος του ενός LSB είναι 1/256 της ολικής περιοχής σήματος, ή περίπου 0,4%).
Το σφάλμα κβαντισμού οφείλεται στην πεπερασμένη ευκρίνεια ενός ADC, και είναι μια αναπόφευκτη ατέλεια σε όλους τους ADC.
Το Σχ. 8.2 απεικονίζει το σφάλμα κβαντισμού.
Το μέγεθος του σφάλματος κβαντισμού κατά την στιγμή της δειγματοληψίας είναι μεταξύ μηδέν και το ήμισυ του ενός LSB.
Γενικά, το αναλογικό σήμα εισόδου είναι πολύ μεγαλύτερο από το ένα LSB, όποτε το σφάλμα κβαντισμού δεν συσχετίζεται με το σήμα εισόδου, και ακολουθεί ομοιόμορφη κατανομή (uniform duistribution).
Η RMS τιμή είναι η τυπική απόκλιση αυτής της κατανομής υπολογίζεται από (1/√12) LSB ≈ 0.289 LSB.
Στα οκτώ-bit ADC παράδειγμα, αυτό αντιπροσωπεύει το 0,113% της ολικής περιοχής του σήματος.
Στην περίπτωση μικρών σημάτων εισόδου το λάθος κβαντισμού εξαρτάται από το σήμα εισόδου, με αποτέλεσμα τη στρέβλωση του σήματος στην έξοδο του ADC.
Όλοι οι ADC πάσχουν από σφάλματα μη γραμμικότητας που δημιουργούνται από τις φυσικές ατέλειες των υλικών που χρησιμοποιήθηκαν για την κατασκευή τους καθώς και από τις ατέλειες σχεδιασμού.
Αυτές οι ατέλειες έχουν ως αποτέλεσμα την απόκλιση του σήματος εξόδου από μια γραμμική συνάρτηση σε σχέση με το σήμα εισόδου.
Τα σφάλματα αυτά μπορούν να μετριαστούν με εργαστηριακή ρύθμιση.
Σημαντικές παράμετροι για τη γραμμικότητα είναι η ολοκληρωμένη μη γραμμικότητα (integral non-linearity INL) και η διαφορική μη γραμμικότητα (differential non-linearity DNL).
Έστω ότι χρησιμοποιούμε ένα ADC για να μετατρέψουμε ένα ημιτονοειδές σήμα x (t) = A sin2 π f 0 t σε ψηφιακή μορφή.
Υπό την προϋπόθεση ότι η αβεβαιότητα του πραγματικού χρόνου δειγματοληψίας λόγω του ρολογιού είναι jitter Δt, τότε το σφάλμα που προκαλείται από το φαινόμενο αυτό μπορεί να εκτιμηθεί ως:
Μπορεί κανείς να δει ότι το λάθος είναι σχετικά μικρό σε χαμηλές συχνότητες, αλλά μπορεί να καταστεί σημαντικό σε υψηλές συχνότητες.
Αυτό το αποτέλεσμα μπορεί να αγνοηθεί εάν είναι σχετικά μικρό σε σύγκριση με το λάθος κβαντισμού.
Δηλαδή, θα πρέπει να ισχύει η έξης εξίσωση για την τιμή του jitter :
Σε αυτό τμήμα των σημειώσεων θα παρουσιάσουμε τις πιο διαδεδομένες δομές ADC.
Ένας άμεσος μετατροπέας ADC ή flash ADC έχει μια συστοιχία συγκριτικών στοιχείων, όπου κάθε στοιχείο αποκωδικοποιεί μια συγκεκριμένη ζώνη τάσης.
Η συστοιχία σύγκρισης τροφοδοτεί ένα λογικό κύκλωμα που δημιουργεί έναν κώδικα για κάθε περιοχή τάσης.
Η άμεση μετατροπή είναι πολύ γρήγορη, αλλά συνήθως έχει μόνο 8 bit ευκρίνειας (255 συγκριτικά στοιχεία - δεδομένου ότι ο αριθμός των συγκριτικών στοιχείων που απαιτείται είναι 2Ν – 1, όπου Ν=8) καθώς χρειάζεται ένα μεγάλο και ακριβό κύκλωμα υλοποίησης.
Στο Σχ. 8.3 παρουσιάζεται ένα σχηματικό διάγραμμα ενός flash ADC.
Ένας ADC αυτού του τύπου έχει μεγάλο μέγεθος ολοκληρωμένου κυκλώματος, υψηλή χωρητικότητα εισόδου και είναι επιρρεπής στην παραγωγή glitches στο σήμα εξόδου.
Διαδοχικής Προσέγγισης ADC Ένας διαδοχικής προσέγγισης - ADC χρησιμοποιεί ένα συγκριτή τάσης για να απορρίψει περιοχές τάσης, ώσπου τελικά συγκλίνει σε μια τελική περιοχή τάσης.
Ένας ADC διαδοχικής προσέγγισης συγκρίνει συνεχώς την αναλογική τάση εισόδου με την έξοδο του εσωτερικού μετατροπέα ψηφιακού σήματος σε αναλογικό σήμα DAC (όπου η είσοδος του είναι η τρέχουσα ψηφιακή τιμή της προσέγγισης) μέχρι να συγκλίνει στην καλύτερη προσέγγιση.
Σε κάθε βήμα της διαδικασίας αυτής, μια δυαδική τιμή της προσέγγισης αποθηκεύεται σε ένα καταχωρητή διαδοχικής προσέγγισης (succesive approximation register - SAR).
O καταχωρητής διαδοχικής προσέγγισης χρησιμοποιεί μια τάση αναφοράς για τις συγκρίσεις.
Στο Σχ. 8.4 παρουσιάζεται ένας ADC διαδοχικής προσέγγισης.
Επειδή οι προσεγγίσεις είναι διαδοχικές, η μετατροπή κάνει ένα κύκλο ρολογιού για κάθε bit ευκρίνειας του ADC.
Η συχνότητα του ρολογιού πρέπει να είναι ίση με τη συχνότητα δειγματοληψίας πολλαπλασιασμένη με τον αριθμό των bits ευκρίνειας του ADC.
Για παράδειγμα, εάν χρησιμοποιήσουμε ένα ADC για να μετατρέψουμε ένα WCDMA σήμα (όπου ο ρυθμός των bits είναι 3.84 Mchips/sec) με 14-bit ευκρίνεια, τότε απαιτείται ένα ρολόι με συχνότητα άνω των 53,76 MHz (3.84 MHz x 14 = 53,76 MHz).
Οι ADC αυτού του τύπου έχουν καλή ευκρίνεια άλλα είναι πολύπλοκοι στην σχεδίαση τους.
Δέλτα-encoded ADC Ένας δέλτα-encoded ADC έχει έναν διπλής κατεύθυνσης μετρητή (ο οποίος μετράει προς τα πάνω και κάτω) και τροφοδοτεί ένα ψηφιακό σε αναλογικό μετατροπέα (DAC).
Το σήμα εισόδου και η αναλογική έξοδος του DAC τροφοδοτούνται σε ένα συγκριτή.
Ο συγκριτής ελέγχει τον μετρητή.
Το κύκλωμα χρησιμοποιεί αρνητική ανάδραση από τον συγκριτή για να προσαρμόσει το μετρητή ώστε το σήμα εξόδου του DAC να είναι αρκετά κοντά στο σήμα εισόδου.
Οι δέλτα-encoded μετατροπείς έχουν πολύ ευρεία περιοχή τιμών, καθώς και υψηλή ευκρίνεια, αλλά ο χρόνος μετατροπής εξαρτάται από την τάση του σήματος εισόδου.
Ορισμένοι μετατροπείς συνδυάζουν την δέλτα-encoded τεχνολογία και την τεχνολογία της διαδοχικής προσέγγισης για εφαρμογές όπου οι υψηλές συχνότητες έχουν μικρό σε μέγεθος τάσης.
Ένας αγωγός ADC (ονομάζεται επίσης κβαντιστείς υπό-περιοχής χρησιμοποιεί δύο ή περισσότερες υπό-περιοχές Σε πρώτο στάδιο γίνεται μια χοντρομετρική μετατροπή.
Σε δεύτερο στάδιο, καθορίζεται η διαφορά με το σήμα εισόδου με ένα μετατροπέα ψηφιακού σε αναλογικό (DAC).
Στην συνεχεία γίνεται μια μικρούτσικη μετατροπή στην διαφορά που πρόεκυψε από το πρώτο στάδιο.
Στην συνέχεια τα αποτελέσματα των δυο σταδίων συνδυάζονται σε ένα τελευταίο στάδιο.
Αυτή η δομή μπορεί να θεωρηθεί μια βελτίωση των ADC διαδοχικής προσέγγισης, όπου η ανάδραση του σήματος αναφοράς αποτελείται από την ενδιάμεση μετατροπή του σε όλα τα bits και όχι μόνο το αμέσως επόμενο bit.
Η δομή ενός αγωγού ADC αποτελεί τον συνδυασμό της δομής διαδοχικής προσέγγισης και άμεσης (flash) μετατροπής.
Αυτού του τύπου δομή είναι γρήγορη, έχει υψηλή ευκρίνεια, και μπορεί να υλοποιηθεί με μικρό ολοκληρωμένο κύκλωμα.
Σίγμα-Δελτα ADC Ένας Σίγμα-Δελτα ADC (επίσης γνωστός ως Delta-Sigma ADC) υλοποιείται με την αρχή της υπέρ-δειγματοληψιας του αναλογικού σήματος εισόδου.
Μετά φιλτράρεται το επιθυμητό σήμα με ψηφιακά φίλτρα ενσωματωμένα στο ολοκληρωμένο κύκλωμα ADC.
Ένας μικρότερος αριθμός bits μετατρέπονται χρησιμοποιώντας ένα άμεσο (flash) ADC μετά το φίλτρο.
Στο Σχ. 8.5 παρουσιάζεται ένας ΣΔ ADC.
Μετά το φίλτρο έχουμε ένα flash ADC που μετατρέπει ένα σήμα σφάλματος σε ψηφιακό αριθμό με μικρότερο αριθμό bits.
Το σήμα που προκύπτει, μαζί με το σφάλμα που δημιουργείται από τα διακριτά επίπεδα του flash ADC ανατροφοδοτούνται και αφαιρούνται από το σήμα εισόδου του φίλτρου.
Αυτή η αρνητική ανάδραση διαμορφώνει τον θόρυβο του σφάλματος που οφείλεται στο Flash, ώστε να μην εμφανίζεται στις επιθυμητές συχνότητες του σήματος εξόδου.
Το ψηφιακό φίλτρο (φίλτρο decimation) ακολουθεί τον ADC μειώνει το ποσοστό δειγματοληψίας, φιλτράρει τον ανεπιθύμητο θόρυβο σήματος και αυξάνει την ευκρίνεια του σήματος εξόδου.
Οι Σίγμα-Δελτα ADC είναι πολύ διαδεδομένοι στην σχεδίαση δεκτών σταθμών βάσης GSM.
Υλοποίηση Συστημάτων Διαμόρφωσης – Αναδιαμόρφωσης
Διαμόρφωση – Αναδιαμόρφωση Πλάτους Στην διαμόρφωση πλάτους, το πλάτος ενός ημιτονοειδούς σήματος του όποιου η συχνότητα και η φάση είναι καθορισμένες μεταβάλλεται συναρτήσει κάποιου άλλου σήματος.
Η εξίσωση ενός ημιτονοειδούς σήματος στην γενική της μορφή είναι:
Η γωνία φάσης θ(t) γράφεται στη μορφή
Η περιβάλλουσα α(t) του σήματος c(t) και γωνία φάσης γ(t) είναι αργά μεταβαλλόμενες συναρτήσεις σε σύγκριση με την ωct.
Διαμόρφωση πλάτους με ενσωματωμένο φέρον AM-DSB-LC (Amplitude Modulation-Double Sideband (Large Carrier) Το σήμα AM-DSB-LC περιγράφεται μαθηματικά με την σχέση
Όπου η συχνότητα του φέροντος, f(t) το σήμα πληροφορίας και Α το εύρος του αδιαμόρφωτου φέροντος που ενσωματώνεται στο τελικό σήμα c(t).
Ο μετασχηματισμός Fourier του διαμορφωμένου σήματος c(t) δίνεται από την σχέση:
Η διαμόρφωση εύρους AM-DSB περιγράφεται σχηματικά από το Σχ. 9.1 Στο Σχ. 9.2 περιγράφεται η διαδικασία της διαμόρφωσης πλάτους στο πεδίο του χρόνου και της συχνότητας.
Γράφοντας το διαμορφωμένο φέρον στη μορφή Προκύπτει ότι το σήμα AM-DSB-LC είναι ημιτονοειδές σήμα με περιβάλλουσα ανάλογη του διαμορφώνοντος σήματος f(t), εφόσον Α + f(t) ≥ 0,
Η παρατήρηση αυτή οδήγησε στην πρώτη εφαρμογή της διαμόρφωσης ΑΜ και προσφέρει και σήμερα τον πιο απλό και φθηνό τρόπο αναδιαμόρφωσης ΑΜ.
Στην περίπτωση όπου το σήμα f(t) είναι και αυτό ημιτονοειδές, ορίζεται ο διαστατός αριθμός
Συνήθως ορίζεται το ποσοστό διαμόρφωσης AM-DSB με ημιτονοειδές σήμα
Η παράμετρος m που καθορίζει την αναλόγια ισχύος σήματος πληροφορίας και φέροντος ονομάζεται δείκτης διαμόρφωσης.
Από τις σχέσεις (9.6) και (9.8) προκύπτει ότι προκειμένου για διαμόρφωση AM-DSB-LC με σήμα πληροφορίας ημιτονοειδούς μορφής, για να είναι δυνατή η αναπαραγωγή της περιβάλλουσας πρέπει να ισχύει 0 < m < 1.
Μέθοδοι διαμόρφωσης AM-DSB με ενσωματωμένο φέρον Οι δυο συνηθέστεροι τρόποι υλοποίησης της διαμόρφωσης AM-DSB είναι ο πολλαπλασιασμός του σήματος πληροφορίας με περιοδικό σήμα θεμελιώδους συχνότητας ωc και η χρήση μη γραμμικών κυκλωμάτων.
Διακοπτόμενος διαμορφωτής (chopper modulator) Σημειώνεται ότι, όπως και στην περίπτωση της διαμόρφωσης AM-DSB-LC, το βασικό πρόβλημα στην διαμόρφωση πλάτους είναι η υλοποίηση του πολλαπλασιαστή, δηλαδή του κυκλώματος που πολλαπλασιάζει το σήμα πληροφορίας f(t) με το ημιτονοειδές φέρον.
Υπενθυμίζεται ότι κάθε περιοδικό σήμα PT(t) με περίοδο Τ μπορεί να αναπτυχτεί σε σειρά Fourier όπως
Πολλαπλασιάζοντας τα σήματα P±1 και PT(t) προκύπτει
Από την (9.12) προκύπτει ότι το φάσμα του γινομένου των δυο σημάτων περιέχει τα φάσματα F(ω), F(ω ± ωc), F(ω ± 2ωc)καθένα πολλαπλασιασμένο με μια σταθερά P0, P±1, P±2, Στην διαμόρφωση ΑΜ ενδιαφέρον παρουσιάζει το φάσμα του f(t) που έχει μετατοπιστεί περί την φέρουσα συχνότητα ωc και μπορεί να αποσπασθεί με την χρήση κατάλληλου ζωνοπερατού φίλτρου περί την συχνότητα ωc.
Αν η ωc είναι πολύ μεγαλύτερη του εύρους ζώνης Βο του σήματος f(t), τα διαδοχικά φασματικά αντίγραφα του f(t) είναι πολύ απομακρυσμένα και ο διαχωρισμός επιτυγχάνεται με άπλα φίλτρα.
Η διαδικασία μετάθεσης του φάσματος αποκαλείται μετατροπή συχνότητας ή μείξη ή ετεροδυναμισμός και περιγράφεται στα Σχ. 9.3(α), 9.3(β) και 9.4.
Αν ο διακόπτης ανοιγοκλείνει με συχνότητα fc=ωc/2π, υλοποιεί την γνωστή πύλη δειγματοληψίας που επιτρέπει την εφαρμογή του σήματος εισόδου στα άκρα της R, εφόσον ο διακόπτης είναι κλειστός (δηλαδή για το διάστημα PT(t)=1) ή βραχυκυκλώνει την R, εφόσον ο διακόπτης είναι ανοικτός.
Η συνάρτηση PT(t) με περίοδο Τ=2π/ωc και κύκλο λειτουργιάς ½, αναπτύσσεται σε τριγωνική σειρά Fourier ως έξης: (β) Διαμόρφωση AM-DSB με χρήση μη γραμμικού κυκλώματος.
Άρα το γινόμενο f(t) PT(t) περιέχει το γινόμενο της f(t) με τη σταθερά ½ καθώς και με όλες τις περιττές αρμόνικες της ωc.
Με χρήση κατάλληλου φίλτρου υλοποιείται το γινόμενο f(t)cos(ωct).
Η ίδια ανάλυση ισχύει όταν στην είσοδο του συνδυασμού πύλης δειγματοληψίας-φιλτρου συνυπάρχει με το σήμα πληροφορίας f(t) και το αδιαμόρφωτο φέρον (βλ Σχ. 1.3α).
Διαμόρφωση πλάτους με χρήση μη γραμμικών στοιχείων Το σύστημα που φαίνεται στο Σχ. 1.3(β) μπορεί να χρησιμοποιηθεί για την παράγωγη σήματος ΑΜ.
Στην περίπτωση αυτή χρησιμοποιείται μη γραμμικό στοιχείο D, του όποιου η λειτουργιά χαρακτηρίζεται από τη σχέση εισόδου (v(t)) – εξόδου (i(t)):
Υποθέτοντας ότι e(t) >> i(t)·R από το Σχ. 1.3(β) προκύπτει v(t) = e(t).
Τότε, κρατώντας μονό τους δυο πρώτους όρους της δυναμοσειράς που περιγράφει την σχέση - εισόδου εξόδου και έχοντας αγνοήσει λογά μεγάλου μεγέθους της την αντίσταση εισόδου του ζωνοπερατού φίλτρου προκύπτει
Αναπτύσσοντας την (1.16) και κρατώντας μονό τους όρους περί την συχνότητα (c (το ζωνοπερατό φίλτρο θα επιτρέψει να διέλθουν μονό αυτές οι συχνότητες) προκύπτει
Το σήμα v0(t) είναι σήμα AM-DSB με ενσωματωμένο φέρον.
Προϋπόθεση και για τους δυο τρόπους υλοποίησης της διαμόρφωσης AM-DSB είναι ότι το εύρος ζώνης του διαμορφώνοντος σήματος f(t) είναι πολύ μικρότερο της φέρουσας συχνότητας (c.
Μέθοδοι Αναδιαμόρφωσης AM-DSB-LC Αναδιαμόρφωση περιβάλλουσας (Envelope detection) Όπως προκύπτει από τα προηγούμενα, εφόσον ισχύει η συνθήκη (9.6), η περιβάλλουσα του σήματος AM-DSB μεταβάλλεται ανάλογα προς το σήμα f(t).
Ο αποδιαμορφωτής πρέπει να αναζητήσει το σήμα πληροφορίας.
Το πιο απλό και διαδεδομένο κύκλωμα αναδιαμόρφωσης περιβάλλουσας φαίνεται στο Σχ. 9.5β.
Παρακάτω θα περιγράψουμε την λειτουργιά για την απόσπαση της περιβάλλουσας του σήματος vι(t) ενός σήματος AM-DSB που ικανοποιεί την συνθήκη (9.6).
Κατά το διάστημα το οποίο το σήμα εισόδου στον αδιαμόρφωτη περιβάλλουσας είναι θετικό η δίοδος D άγει και ο πυκνωτής φορτίζεται στην τιμή κορυφής του σήματος εισόδου.
Όταν το σήμα μειωθεί σε σχέση με την τιμή κορυφής τότε η δίοδος παύει να άγει και ο πυκνωτής εκφορτίζεται μέσω της αντίστασης R.
Η εκφόρτωση συνεχίζεται μέχρι το σήμα εισόδου vι(t) να αποκτήσει τιμή μεγαλύτερη της στιγμιαίας τιμής του πυκνωτή όποτε άγει ξανά η δίοδος D και ο πυκνωτής φορτίζεται στην επόμενη τιμή κορυφής κ.ο.κ.
Η σταθερά χρόνου του κυκλώματος R-C ρυθμίζεται έτσι ώστε η μεγίστη τιμή της αρνητικής κλίσης της περιβάλλουσας να μην υπερβαίνει ποτέ τον ρυθμό εκφόρτωσης του πυκνωτή πάνω στην R.
Αν η σταθερά χρόνου RC είναι πολύ μεγάλη, ο αποδιαμορφωτής περιβάλλουσας δεν θα μπορέσει να παρακολουθήσει πίστα τις μεταβολές της περιβάλλουσας του σήματος vι(t) (βλέπε σχήμα 1.5δ).
Αν η σταθερά χρόνου RC είναι πολύ μικρή τότε ο αποδιαμορφωτής παράγει σήμα με πολλές αιχμές το οποίο δεν είναι ικανοποιητικό.
Η αποδιαμόρφωση περιβάλλουσας παρέχει τον πιο ευλόγα υλοποιήσιμο και φθηνό τρόπο αποδιαμόρφωσης AM-DSB.
Εφαρμόζεται μερικές φορές και στην αποδιαμόρφωση σημάτων AM-DSB-SC (σημάτων AM-DSB με καταπιεσμένο φέρον).
Σύμφωνη Αποδιαμόρφωση (Synchronous or Coherent detection) Για την ανάκτηση του σήματος πληροφορίας f(t) από το σήμα AM-DSB-LC πρέπει ουσιαστικά να γίνει μετάθεση του φάσματος από την φέρουσα συχνότητα (c στην περιοχή βασικής ζώνης.
Αυτό επιτυγχάνεται μέσω πολλαπλασιασμού του σήματος που λαμβάνει ο δεκτής με cos((ct), όπως φαίνεται στο σχήμα 9.6.
Υπενθυμίζεται ότι (αγνοώντας προς το παρόν την επίδραση θορύβου) c(t)=(A + f(t)cos((ct) οπότε
Επομένως μετά την μετάθεση συχνότητας που γίνεται πλέον στον δεκτή, το σήμα που προκύπτει αποτελείται από το σήμα Α + f(t) στην περιοχή βασικής ζώνης (-Βω έως Βω) και από ένα σήμα AM-DSB περί τη συχνότητα 2ωc.
Το τελευταίο μπορεί να συμπιεστεί με χρήση κατάλληλου βαθυπερατού φίλτρου, ενώ η DC συνιστώσα αποκόπτεται με βοήθεια πυκνωτή, ώστε να προκύψει τελικά το σήμα πληροφορίας f(t).
Η ύπαρξη του φέροντος στο σήμα ΑΜ δεν διευκολύνει τη σύμφωνη αποδιαμόρφωση.
Επομένως ο σύμφωνος τρόπος αποδιαμόρφωσης στην περίπτωση σημάτων AM-DSB-LC δεν προσφέρει κανένα πλεονέκτημα.
Η σύμφωνη αποδιαμόρφωση εφαρμόζεται στην περίπτωση που δεν υπάρχει ενσωματωμένο φέρον, δηλαδή στην διαμόρφωση AM-DSB-SC όπου όλη η ισχύς εκπομπής διατίθεται στις πλευρικές ζώνες ή στην περίπτωση SSB-SC, οπότε έχουμε οικονομική χρήση του διατεθειμένου εύρους ζώνης.
Η ενσωμάτωση φέροντος παρέχει απλή και φθηνή αποδιαμόρφωση.
Διαμόρφωση – Αποδιαμόρφωση Συχνότητας Ένα συνεχές σήμα ημιτονοειδούς μορφής μπορεί να διαμορφωθεί από ένα σήμα πληροφορίας όχι μονό πλάτους του άλλα και από την μεταβολή της γωνιάς φάσης του, οπότε προκύπτουν δυο ειδή γωνιακής διαμόρφωσης:
είναι το αδιαμόρφωτο φέρον με πλάτος Α και συχνότητα ωc.
Στην συνεχεία φια λόγους απλότητας θεωρούμε ότι ψ=0 και ο όρος συχνότητα θα περιγράφει την κυκλική συχνότητα ενός σήματος.
Επίσης θα θεωρείται ότι το σήμα πληροφορίας φ(τ) είναι 0 για t<0 οπότε
Όταν η φάση του φέροντος μεταβάλλεται κατά τρόπο γραμμικό προς το σήμα πληροφορίας τότε:
Και το σήμα διαμόρφωσης που προκύπτει καλείται διαμόρφωση φάσης (PM).
Η στιγμιαία συχνότητα του διαμορφωμένου σήματος είναι: και μεταβάλλεται ανάλογα προς την χρονική παράγωγο του σήματος πληροφορίας.
Υπάρχει όμως η δυνατότητα ώστε η στιγμιαία συχνότητα ωi να μεταβάλλεται γραμμικά με το σήμα πληροφορίας f(t) συμφώνα με την σχέση:
Τότε η στιγμιαία η στιγμιαία γωνία φάσης του διαμορφωμένου φέροντος είναι:
Το σήμα διαμόρφωσης που προκύπτει ονομάζεται διαμόρφωση συχνότητας FM.
Οι δυο διαμορφώσεις (PM, FM) συνδέονται στενά μεταξύ τους, αφού διαμόρφωση FM από κάποιο σήμα f(t) ισοδυναμεί με διαμόρφωση PM του ιδίου φέροντος από το ολοκλήρωμα του σήματος f(t).
Η βασική διαφορά της διαμόρφωσης FM από τη διαμόρφωση ΑM είναι ότι η ΑΜ διαμόρφωση είναι γραμμική διαδικασία, ενώ η διαμόρφωση FM δεν είναι, γεγονός που οδηγεί σε διαπλάτυνση του φάσματος του διαμορφωμένου κατά FM σήματος.
Διαμόρφωση FM στενής ζώνης Θεωρούμε ότι ένα ημιτονοειδές σήμα f(t) διαμορφώνει κατά FM ένα κάτισχνο ημιτονοειδές σήμα συχνότητας ωc.
Τότε η στιγμιαία συχνότητα του φέροντος είναι:
Όπου kω σταθερά.
Εισάγοντας την παράμετρο
Η στιγμιαία γωνία του φέροντος σήματος γράφεται
Στην ανωτέρω σχέση
Είναι ο λόγος της μεγίστης απόκλισης της συχνότητας προς την διαμορφώνουσα ημιτονοειδή συχνότητα και καλείται δείκτης διαμόρφωσης FM.
Τότε
Αν αναπτύξουμε την (9.32) κατά σειρές Taylor και αν υποθέσουμε ότι β παίρνει μικρές τιμές
Η διαμόρφωση FM από ημιτονοειδές σήμα με καλείται FM στενής ζώνης και είναι γραμμική διαδικασία.
Το Σχ. 9.7 δείχνει ένα διαμορφωτή FM στενής ζώνης και είναι παρόμοιος προς τον ισορροπημένο διαμορφωτή ΑM.
Διαμορφωτής FM στενής ζώνης.
Διαμόρφωση FM ευρείας ζώνης Χαρακτηριστική παράμετρος της διαμόρφωσης FM είναι η μεγίστη απόκλιση συχνότητας Δω που αντιπροσωπεύει την μεγίστη απόκλιση της στιγμιαίας συχνότητας από τη μέση τιμή της.
Συνήθως η μεταβολή της στιγμιαίας συχνότητας περί την μέση τιμή της, που είναι η συχνότητα του αδιαμόρφωτος φέροντος, είναι συμμετρική για τις περιπτώσεις όπου το σήμα που διαμορφώνει το φέρον είναι ημιτονοειδές.
Όταν το σήμα πληροφορίας f(t) είναι ημιτονοειδούς μορφής, δηλαδή f(t)=Acos(ωmt), η στιγμιαία συχνότητα προκύπτει
Και το διαμορφωμένο κατά FM σήμα παίρνει τη μορφή:
Αν αναπτύξουμε την (9.37) σε σειρά Fourier προκύπτει ένα άθροισμα συναρτήσεων Bessel Jn(β).
Το προκύπτον σήμα έχει άπειρες πλευρικές συνιστώσες.
Το μέγεθος αυτών των συνιστωσών γίνεται αμελητέο στις υψηλής τάξης πλευρικές συνιστώσες.
Πρακτικά το σύνολο της ισχύος του διαμορφωμένου σήματος είναι συγκεντρωμένο σε πεπερασμένο εύρος συχνοτήτων που εξαρτάται από την παράμετρο β.
Ένας πρακτικός κανόνας είναι ότι μια πλευρική συνιστώσα είναι σημαντική για την αναπαραγωγή του σήματος εφόσον υπερβαίνει το 1% του αδιαμόρφωτου φέροντος.
Η παρακάτω σχέση, που είναι γνωστή ως κανόνας του Carson δίνει το εύρος ζώνης του διαμορφωμένου σήματος:
Μια από τις πιο διαδεδομένες μεθόδους αποδιαμόρφωσης FM είναι αυτή που χρησιμοποιεί ως κύριο κύκλωμα το διευκρινιστή.
Ο διευκρινιστής είναι ένα κύκλωμα με γραμμική συνάρτηση μεταφοράς δηλαδή.
Λόγω αυτής της σχέσης και των ιδιοτήτων του μετασχηματισμού Fourier, η έξοδος ενός τέτοιου κυκλώματος είναι η χρονική παραγωγός του σήματος εισόδου.
Ο διευκρινιστής είναι ένα κύκλωμα διαφορισμού.
Το διαμορφωμένο κατά FM σήμα που φτάνει στην είσοδο του διευκρινιστή έχει την μορφή:
Το πλάτος του σήματος c(t) υποτίθεται σταθερό, τότε η έξοδος δίνεται από την σχέση: τότε η (9.40) περιγράφει ένα AM-DSB-LC με φέρουσα συχνότητα ωc και περιβάλλουσα
Η ύπαρξη του διευκρινιστή μετέβαλε την αποδιαμόρφωση FM σε AM, με τη διαφορά ότι η φέρουσα συχνότητα έχει κάποια διακύμανση.
Το σήμα ΑΜ της σχέσης (9.40) μπορεί να αποδιαμορφωθεί από ένα αποδιαμορφωτή περιβάλλουσας (γιατί οι μικρές διαταραχές της φέρουσας συχνότητας του δεν είναι δυνατόν να γίνουν αντιληπτές.
Στο Σχ. 9.8 φαίνεται ένας αποδιαμορφωτής FM με διευκρινιστή.
Το Σχ. 9.9 δείχνει δυο οικογένειες διευκρινιστών.
Υλοποίηση του διευκρινιστή (α) Με χρήση συντονισμένων κυκλωμάτων. (β) Με χρήση κυκλώματος καθυστέρησης.
Τυπικές κυκλωματικές διατάξεις για την υλοποίηση τηλεπικοινωνιακών διατάξεων Σε αυτή την ενότητα παρουσιάζονται αρχιτεκτονικές σχεδίασης σταθμών βάσης δεύτερης και τρίτης γενιάς κινητής τηλεφωνίας όπως GSM, WCDMA, CDMA2000 και TD-SCDMA.
Η διαφορετική λήψη είναι μέθοδος ελαχιστοποίησης της εξασθένησης του σήματος από το κανάλι μετάδοσης.
Χρησιμοποιούνται δυο δέκτες των όποιων οι κεραίες είναι τοποθετημένες χωριστά σε απόσταση 5 ως 10 μήκη κύματος.
Ο χρόνος εξασθένησης είναι διαφορετικός για κάθε δέκτη επειδή υπάρχει φασική διαφορά.
Κάθε δέκτης επεξεργάζεται το ίδιο σήμα και είτε επιλέγεται το δυνατότερο σήμα είτε τα δυο σήματα συνδυάζονται με «έξυπνες» τεχνικές προκειμένου να δημιουργήσουν ένα τρίτο σήμα το οποίο στην συνεχεία επεξεργάζεται από το ψηφιακό επεξεργαστή σήματος (DSP).
