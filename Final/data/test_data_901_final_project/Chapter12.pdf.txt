Ενότητα: Proactive Πρωτόκολλα Δρομολόγησης Το παρόν εκπαιδευτικό υλικό υπόκειται σε άδειες χρήσης Creative Commons.
Για εκπαιδευτικό υλικό, όπως εικόνες, που υπόκειται σε άλλου τύπου άδειας χρήσης, η άδεια χρήσης αναφέρεται ρητώς.
Το παρόν εκπαιδευτικό υλικό έχει αναπτυχθεί στα πλαίσια του εκπαιδευτικού έργου του Το έργο «Ανοικτά Ακαδημαϊκά Μαθήματα στο Ιόνιο Πανεπιστήμιο» έχει χρηματοδοτήσει μόνο τη αναδιαμόρφωση του εκπαιδευτικού υλικού.
Το έργο υλοποιείται στο πλαίσιο του Επιχειρησιακού Προγράμματος «Εκπαίδευση και Δια Βίου Μάθηση» και συγχρηματοδοτείται από την Ευρωπαϊκή ΄Ενωση (Ευρωπαϊκό Κοινωνικό Ταμείο) και από εθνικούς πόρους.
Αʹ Proactive Πρωτόκολλα Δρομολόγησης 1
ΙΑΦΟΡΑ θέματα προκύπτουν από τη στιγμή που ένας κόμβος θέλει να επικοι- νωνήσει με κάποιον άλλο στο δίκτυο, ακόμα και αν το πρωτόκολλο πρόσβασης μέσου είναι κατάλληλο να διαχειριστεί αποδοτικά τις απευθείας μεταδόσεις ανά- μεσα στους κόμβους.
Το σοβαρότερο ζήτημα που πρέπει να λυθεί είναι η εύρεση της διαδρομής ανάμεσα στους κόμβους έτσι ώστε πακέτα που δημιουργούνται από μια εφαρμογή σε μία πηγή τελικά να φθάσουν στον προορισμό τους.
Σαφώς, αυτό το πρόβλημα δρομολόγησης δεν διαφέρει στη διατύπωσή του από τα κλασικά προβλήματα δρομολόγησης στα παραδοσιακά ενσύρματα δίκτυα.
Εκείνο που διαφέρει, είναι το δυναμικό περιβάλλον των κατά περίπτωση δικτύων με αποτέλεσμα κάποιες από τις παραδοσια- κές επιλογές να μην είναι πλέον αποδοτικές και να καθίστανται μη εφαρμόσιμες.
Σκοπός του παρόντος κεφαλαίου είναι να δώσει μία περιγραφή των σημαντικότερων πρωτοκόλλων δρομο- λόγησης που έχουν προταθεί για τα κατά περίπτωση δίκτυα, δίνοντας έμφαση σε εκείνες τις ιδιότητές τους που συσχετίζονται άμεσα με τις ιδιομορφίες του περιβάλλοντος.
Σε γενικές γραμμές, ο σκοπός ενός πρωτοκόλλου δρομολόγησης είναι καταλήξει σε μία δια- δρομή (path) ανάμεσα σε δύο κόμβους στο δίκτυο (οι οποίοι στη συνέχεια θα ονομάζονται πομπός και δέκτης).
Δεδομένου πως οι διαδρομές μπορεί να είναι πολλές, ο σκοπός είναι η τελικά επιλεγόμενη διαδρομή να είναι η μικρότερη δυνατή.
Αν δανειστούμε την ορολογία της θεωρίας των γράφων, πρόκειται τελικά για την εύρεση ενός ελαχίστου μονοπατιού ανάμεσα σε 2 Κεφάλαιο Αʹ.
Proactive Πρωτόκολλα Δρομολόγησης δύο κόμβους1.
Στα κατά περίπτωση δίκτυα ενδιαφέρει η εύρεση ενός ελάχιστου μονοπατιού με κατανεμημένο τρόπο λόγω της εγγενούς κατανεμημένης φύσης των δικτύων αυτών.
Αναφορικά με την πραγματοποίηση της επικοινωνίας ανάμεσα σε δύο κόμβους, γίνεται η υπό- θεση πως στην πηγή δημιουργούνται δεδομένα με τη μορφή πακέτων.
Κάθε πακέτο περιέχει κάποια πληροφορία ελέγχου που βρίσκεται στην κεφαλίδα (header) του.
Η εν λόγω πληρο- φορία ελέγχου μπορεί να αναφέρεται σε διάφορους παράγοντες (π.χ., ο αριθμός των αλμάτων από την πηγή μέχρι την τρέχουσα θέση, η διεύθυνση της πηγής, η θύρα της εφαρμογής, το υπερκείμενο πρωτόκολλο κ.ά.) αλλά θα περιλαμβάνει σίγουρα τη διεύθυνση του παραλήπτη.
Σημειώνεται πως στα κατά περίπτωση δίκτυα κάθε κόμβος του δικτύου μπορεί να παίξει τον ρόλο του δρομολογητή διατηρώντας έναν πίνακα διαδρομών (routing table).
Είναι, λοιπόν, δυνατόν ένα πακέτο δεδομένων να προωθείται κάθε φορά με βάση τα δεδομένα του πίνακα δρομολόγησης του εκάστοτε κόμβου.
Το ζήτημα τελικά ανάγεται στη δημιουργία του πίνακα αυτού ώστε τελικά το πακέτο να προωθηθεί σωστά προς τον προορισμό μέσω ενός ελάχι- στου μονοπατιού.
Αξίζει να σημειωθεί πως ο τρόπος δημιουργίας των πινάκων δρομολόγησης αλλάζει ανάλογα με τον αλγόριθμο που υλοποιεί το εκάστοτε πρωτόκολλο δρομολόγησης.
Παραδοσιακά, υπάρχουν δύο κατηγορίες: των διανυσμάτων απόστασης (distance vector) και των καταστάσεων ζεύξης (link state).
Η βασική ιδέα είναι διατηρείται σε κάθε κόμβο πληροφορία σχετική με την απόσταση ανάμεσα στον κόμβο αυτό και κάθε άλλο κόμβο στο δίκτυο διαμέσου κάθε γειτονικού κόμβου.
Τε- λικά επιλέγεται ως κόμβος προς τον οποίο θα προωθηθεί ένα πακέτο δεδομένων εκείνος για τον οποίο η απόσταση είναι η μικρότερη.
Με τον τρόπο αυτό, το κάθε πακέτο δεδομένων πραγματικά θα καταλήξει στον προορισμό του μέσω ενός ελάχιστου μονοπατιού.
Το βασικό πρόβλημα είναι να δημιουργηθεί ο πίνακας δρομολόγησης που να περιέχει αυτή την πληροφορία, ενώ η ίδια η πληροφορία απαιτείται να είναι πρόσφατη προκειμένου να μην δημιουργείται πρόβλημα από τις τυχόν αλλαγές του δικτυακού περιβάλλοντος.
Για τον λόγο αυτό, κάθε κόμβος παρακολουθεί ανά τακτά χρονικά διαστήματα την κατάσταση των ζεύξεών του με τους γειτονικούς του κόμβους, ενημερώνει ανάλογα τον πίνακα δρομολόγησής του με τις νέες του εκτιμήσεις για το την απόσταση με κάθε προορισμό και στη συνέχεια διαχέει2 την πληροφορία αυτή στους γειτονικούς του κόμβους.
Ο προηγούμενος αλγόριθμος αποτελεί ουσιαστικά τον κατανεμημένο αλγόριθμο δρομολόγη- 1Σημειώνεται πως δεν απαιτείται η εύρεση ενός ελαχίστου μονοπατιού αφού είναι δυνατόν σε έναν γράφο να υπάρχουν περισσότερα του ενός ελάχιστα μονοπάτια. 2Αντιστοιχεί στον όρο ‘broadcast’. σης των Bellman-Ford, [25].
Ο αλγόριθμος αυτός, αν και απλός, έχει ένα ιδιαίτερα σημαντικό μειονέκτημα: υπάρχει το ενδεχόμενο της δημιουργίας βρόχων όταν οι ενημερώσεις αναφορικά με μεταβολές στο δίκτυο είναι ελλιπείς.
Είναι σαφές πως αυτό το μειονέκτημα είναι ιδιαίτερα σημαντικό στα κατά περίπτωση δίκτυο όπου οι αλλαγές στην τοπολογία είναι κατά βάση ο
Αυτή η προσέγγιση είναι ιδιαίτερα κεντρικοποιημένη.
Κάθε κόμβος διατηρεί μια ‘άποψη’ της τοπολογίας (κόμβοι, ζεύξεις ανάμεσά τους και κόστη αυτών) ενώ περιοδικά διαχέει σε όλο το δίκτυο τα κόστη των ζεύξεών του με γειτονικούς κόμβους χρησιμοποιώντας κάποιο πρωτό- κολλο πλημμυρίδας3.
Καθώς κάποιος κόμβος λαμβάνει την πληροφορία αυτή, ενημερώνει την ‘άποψή’ του σχετικά με την τοπολογία και εφαρμόζει κάποιον αλγόριθμο ελάχιστου μονοπα- τιού (π.χ., τον γνωστό αλγόριθμο του Dijsktra) προκειμένου να επιλέξει τον επόμενο κόμβο όταν προωθεί τα προς μετάδοση πακέτα.
Παρόλα αυτά, είναι δυνατόν κάποιο κομμάτι πληροφορίας να μην είναι σωστό τη στιγμή κατά την οποία καταφτάνει σε έναν κόμβο εξαιτίας της καθυστέρησης των μεταδόσεων μέσα στο δίκτυο.
Συνεπώς, εξακολουθεί να είναι ορατός ο κίνδυνος της δημιουργίας βρόχων στο δίκτυο.
Είναι δυνατόν να γίνει μία κατηγοριοποίηση των πρωτοκόλλων δρομολόγησης σε Proactive (ή Table-Driven) και Reactive (ή On-Demand).
Το χαρακτηριστικό στοιχείο της πρώτης κατηγορίας είναι πως διατηρούν πληροφορίες δρομολόγησης (τον πίνακα δρομολόγησης ου- σιαστικά), έτσι ώστε τη στιγμή κατά την οποία θα χρειαστεί, να είναι έτοιμη προς απόδοση.
Στον αντίποδα, η δεύτερη κατηγορία ανακτά από το δίκτυο πληροφορίες δρομολόγησης μό- νο όταν αυτό ζητηθεί (στην πλειοψηφία των περιπτώσεων από την πηγή των δεδομένων).
Σημειώνεται πως τα πρωτόκολλα της πρώτης κατηγορίας βασίζονται στην ίδια λογική με τα διανύσματα αποστάσεων και κατάστασης ζεύξεων που παρουσιάστηκαν προηγουμένως.
Υπάρχει ένας μεγάλος αριθμός πρωτοκόλλων που εντάσσονται στην πρώτη κατηγορία αλλά εδώ θα επικεντρωθούμε στο Destination Sequenced Dinstance Vector (DSDV) πρωτόκολλο, [42], και στο Wireless Routing Protocol (WRP), [43].
Σαν proactive πρωτόκολλα και τα δύο συνεχώς αποτιμούν τις διαδρομές και προσπαθούν να διατηρήσουν συνεπείς και ενημερω- μένες πληροφορίες δρομολόγησης. ΄Οταν μια διαδρομή χρειάζεται, τότε ενδέχεται να είναι ήδη 3Αντιστοιχεί στον όρο ‘flooding’. διαθέσιμη με αποτέλεσμα να μην χρειάζεται να περιμένουν τα δεδομένα μέχρι να καθοριστεί η διαδρομή. ΄Οταν η τοπολογία του δικτύου αλλάζει, το πρωτόκολλο αντιδρά με τη διάχυση πληροφορίας ενημέρωσης στο δίκτυο ώστε να ενημερωθούν όλοι οι κόμβοι και να προβούν στις ανάλογες αλλαγές στους πίνακες δρομολόγησής τους.
Τα proactive πρωτόκολλα έχουν το πλεονέκτημα πως οι διαδρομές είναι διαθέσιμες άπαξ και χρειαστούν.
Επειδή το πρωτόκολλο συνεχώς ενημερώνει τον πίνακα διαδρομών του κόμβου για τις όλες τις διαδρομές, όταν καταφθάσει κάποιο πακέτο που πρέπει να προωθηθεί, τότε ο κόμβος απλά ελέγχει τον πίνακα και αποφασίζει για τον γείτονα προς τον οποίο θα προωθήσει τελικά το πακέτο. ΄Ομως, το μεγάλο πρόβλημα αφορά τον αριθμό των μηνυμάτων ελέγχου που διαχέονται στο δίκτυο, ο οποίος είναι ιδιαίτερα υψηλός με αποτέλεσμα να σπαταλώνται πόροι του συστήματος για τη μετάδοση μηνυμάτων ελέγχου αντί να χρησιμοποιούνται για τη μετάδοση δεδομένων.
Επιπλέον, ο όγκος της πληροφορίας που απαιτείται να διατηρείται τοπικά σε κάθε κόμβο, κλιμακώνεται με τον αριθμό N των κόμβων που είναι παρόντες στο δίκτυο (είναι O(N)) με προφανείς αρνητικές επιπτώσεις καθώς το N μεγαλώνει.
Σαν ένα πρώτο συμπέρασμα, λοιπόν, μπορεί να διατυπωθεί ο ισχυρισμός πως τα proactive πρωτόκολλα είναι κατάλληλα για περιβάλλοντα στα οποία είναι παρόν ένας μεγάλος αριθμών ροών δεδο- μένων, γιατί τότε η επιβάρυνση (overhead) για τη διατήρηση των πινάκων δρομολόγησης δικαιολογείται από τον όγκο των προς μετάδοση δεδομένων.
Το Destination Sequenced Dinstance Vector (DSDV) πρωτόκολλο δρομολόγησης, [42], στη- ρίζεται και αυτό στον κλασικό κατανεμημένο αλγόριθμο των Bellman-Ford αλλά με πρόβλεψη ώστε να μην δημιουργούνται φαινόμενα βρόγχου και η συμπεριφορά του πρωτοκόλλου να είναι όσο το δυνατόν πιο κατάλληλη για ένα περιβάλλον κατά περίπτωση δικτύων.
Η βασική ιδέα του DSDV είναι η χρήση ενός αύξοντα αριθμού για κάθε κόμβο προκειμένου να αποφευχθεί το πρόβλημα των βρόχων. ΄Ενας κόμβος αυξάνει τον αύξοντα αριθμό του όποτε λαμβάνει χώρα κάποια αλλαγή στη γειτονιά του (π.χ., δημιουργία, αποκοπή ή μεταβολή μιας ζεύξης).
Με τον τρόπο αυτό, όταν θα πρέπει κάποιος κόμβος να αποφασίσει για την κατεύθυνση που θα πρέπει να προωθήσει τα δεδομένα, θα επιλέξει εκείνη τη διαδρομή για την οποία ο αύξοντας αριθμός είναι μεγαλύτερος (δηλαδή την πιο πρόσφατη).
Από τη στιγμή που το DSDV είναι ένα proactive πρωτόκολλο, κάθε κόμβος διατηρεί μία διαδρομή για κάθε άλλο κόμβο στο δίκτυο.
Ο πίνακας δρομολογήσεων περιέχει για κάθε στοιχείο του πληροφορία σχετικά με τη διεύθυνση (IP) του κόμβου προορισμού, τον αύξοντα αριθμό προορισμού, τη διεύθυνση (IP) του επόμενου κόμβου, έναν μετρητή αλμάτων και τον χρόνο εγκατάστασης (install time).
Το DSDV υλοποιεί περιοδικές αλλά και κατόπιν απαίτησης ενημερώσεις.
Ειδικότερα, κατά τακτά χρονικά διαστήματα κάθε κόμβος διαχέει προς του γείτονές του τον τρέχοντα αύξοντα αριθμό του μαζί με τις ενημερώσεις (updates) του πίνακα δρομολόγησης.
Οι τελευταίες α- ποτελούνται από τη διεύθυνση (IP) του προορισμού, τον αύξοντα αριθμό του προορισμού και τον μετρητή αλμάτων.
Αφού λάβει τις ενημερώσεις, ο κάθε γειτονικός κόμβος χρησιμοποιεί την πληροφορία αυτή για να ενημερώσει τον δικό του πίνακα δρομολόγησης.
Σημειώνεται πως στην περίπτωση μιας σημαντικής αλλαγής στο δίκτυο (π.χ., πρόσθεση μιας ζεύξης) τότε ο κόμβος που το αντιλήφθηκε ενημερώνει άμεσα τον πίνακα δρομολόγησής του και στέλνει τις ενημερώσεις στους γειτονικούς κόμβους δίχως να περιμένει να έρθει η επόμενη χρονική στιγμή που ήταν προγραμματισμένη μια τέτοια ενημέρωση.
Με τον τρόπο αυτό επιτυγχάνεται καλύτερη χρονική απόκριση στις αλλαγές του δικτύου. ΄Εχει ήδη αναφερθεί πως όταν κάποιος κόμβος πρέπει να επιλέξει μια διαδρομή, παίζει ρόλο ο μικρότερος αύξοντας αριθμός του προορισμού.
Στην περίπτωση που ο αριθμός αυτός είναι ο ίδιος (που σημαίνει πως το μήνυμα ήρθε μέσα από διαφορετικές διαδρομές του δικτύου), τότε επιλέγεται εκείνη η διαδρομή για την οποία ο μετρητής των αλμάτων είναι ο μεγαλύτερος.
Αν ο τελευταίος είναι και αυτός ο ίδιος, τότε ο κόμβος μπορεί να επιλέξει οποιαδήποτε από τις
Υπάρχουν δύο μηχανισμοί που χρησιμοποιεί το DSDV πρωτόκολλο δρομολόγησης προκειμέ- νου να βελτιώσει την απόδοσή του.
Ο πρώτος μηχανισμός αφορά τη χρήση δύο διαφορετικών ειδών μηνυμάτων προκειμένου να μεταδίδονται οι ενημερώσεις των πινάκων δρομολόγησης στο δίκτυο.
Το πρώτο είδος μηνυμάτων επιτρέπει τη μετάδοση ολόκληρου του πίνακα δρομολόγη- σης.
Επειδή όμως το μέγεθος αυτών των μηνυμάτων εξαρτάται από τον αριθμό των κόμβων N στο δίκτυο, δεν χρησιμοποιούνται συχνά.
Στη θέση τους μεταδίδονται μηνύματα τα οποία απλά περιέχουν μόνο τις αλλαγές που έλαβαν χώρα από την προηγούμενη ενημέρωση.
Ο δεύτερος μηχανισμός που χρησιμοποιείται αφορά την εισαγωγή χρονικών ορίων προκειμέ- νου να αποφευχθούν πολλαπλές ενημερώσεις στο δίκτυο εξαιτίας του ασύγχρονου τρόπου λειτουργίας του.
Ειδικότερα, απαιτείται κάθε κόμβος να περιμένει ένα συγκεκριμένο χρονικό διάστημα πριν αποστείλει τις ενημερώσεις στους άλλους κόμβους.
Με τον τρόπο αυτό είναι δυνατόν ενημερώσεις που έρχονται από άλλες κατευθύνσεις αλλά αφορούν την ίδια κατάσταση να ληφθούν συνολικά υπόψη ώστε να μην προκαλέσουν επιπλέον ενημερώσεις.
