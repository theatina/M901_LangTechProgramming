ΕΝΟΤΗΤΑ 3η ΑΙΣΘΗΤΗΡΕΣ ΜΕΤΡΗΣΕΩΝ Β΄
ΕΝΟΤΗΤΑ 4η
ΑΙΣΘΗΤΗΡΕΣ ΜΕΤΡΗΣΕΩΝ
Γ΄
Αισθητήρες στάθμης
Αισθητήρες μετατόπισης και κίνησης
Αισθητήρες επιτάχυνσης
Αισθητήρες στάθμης και όγκου
Οι αισθητήρες στάθμης και όγκου χρησιμοποιούνται στην περίπτωση υγρών, τα οποία καταλαμβάνουν το κάτω τμήμα του δοχείου ή της δεξαμενής στην οποία τίθενται και σχηματίζουν μία οριζόντια ελεύθερη επιφάνεια στο άνω μέρος.
Η απόσταση της ελεύθερης επιφάνειας από τον πυθμένα της δεξαμενής αποτελεί τη στάθμη (level) του υγρού.
Σήμερα χρησιμοποιούνται για τη μέτρηση της στάθμης υγρών χωρητικοί αισθητήρες και αισθητήρες πίεσης.
Χωρητικοί Αισθητήρες Στάθμης
Οι χωρητικοί αισθητήρες στάθμης αποτελούνται από έναν κυλινδρικό πυκνωτή, στον οποίο το διάκενο μεταξύ των κυλινδρικών οπλισμών δεν περιέχει διηλεκτρικό και μπορεί να γεμίσει με υγρό.
Μορφή του ελεγκτή 14L της εταιρείας SigmaHellas
Αρχή λειτουργίας ενός χωρητικού αισθητήρα στάθμης
Η ανίχνευση της φυσικής θέσης και της κίνησης των αντικειμένων έχει ζωτική σημασία, αφού οι περισσότερες κατασκευές και διατάξεις διαθέτουν κινητά μηχανικά μέρη.
Ανάλογα επομένως με τη φύση της εφαρμογής μας πρέπει να χρησιμοποιήσουμε αισθητήρες που να ανιχνεύουν κάποιο από τα ακόλουθα μεγέθη:
Θέση
Προσέγγιση
Μετατόπιση (ευθύγραμμη ή περιστροφική)
Ταχύτητα ή επιτάχυνση
Επαγωγικοί Αισθητήρες Μετατόπισης
Οι επαγωγικοί αισθητήρες μετατόπισης στηρίζονται σε ένα μετασχηματιστή, του οποίου ο πυρήνας σιδήρου συνδέεται στο εξεταζόμενο αντικείμενο.
Όταν μετατοπίζεται το αντικείμενο, μετατοπίζεται και ο πυρήνας.
Το δευτερεύον του μετασχηματιστή αποτελείται από δύο ίδια πηνία, συνδεδεμένα σε σειρά, τα οποία βρίσκονται σε επαγωγική σύζευξη με το πρωτεύον του μετασχηματιστή, με τη βοήθεια του πυρήνα σιδήρου.
Η διάταξη LVDT
Η γενική μορφή των σημάτων αναφοράς (στο πρωτεύον) και εξόδου είναι:
Vαναφ =VI ημ(ωt)
και
V = V1 – V2 = VO ημ(ωt + φ)
Η διάταξη αυτή ονομάζεται γραμμικός μεταβλητός διαφορικός μετασχηματιστής (linear variable differential transformer, LVDT) και παράγεται ως εμπορικό προϊόν για τη μέτρηση θέσεων και γραμμικών μετατοπίσεων.
Χωρητικοί Αισθητήρες Μετατόπισης
Οι χωρητικοί αισθητήρες μετατόπισης αξιοποιούν τη γνωστή σχέση που συνδέει τη χωρητικότητα C ενός επίπεδου πυκνωτή με τα γεωμετρικά του χαρακτηριστικά:
όπου S είναι το εμβαδόν των οπλισμών, l η απόσταση των οπλισμών, ε0 η απόλυτη διηλεκτρική σταθερά του κενού (είναι ίση με 8.851012 F.m1) και ε η σχετική διηλεκτρική σταθερά του υλικού που υπάρχει μεταξύ των οπλισμών (λαμβάνει τιμές από 1 έως περίπου 80).
(α) ολίσθηση ενός οπλισμού ως προς τον άλλο, (β) απομάκρυνση των οπλισμών, (γ) εισαγωγή ενός τεμαχίου διηλεκτρικού υλικού
Οι παραπάνω μεταβολές της χωρητικότητας μπορούν να μετατραπούν εύκολα σε μεταβολές τάσης εάν διαβιβαστεί στους οπλισμούς εναλλασσόμενο σήμα συχνότητας f .
Χωρητικοί αισθητήρες μετατόπισης
Αισθητήρες Υπερήχων
(α) Υπολογισμός χρονικού διαστήματος μεταξύ εκπομπής και λήψης. (β) Υπολογισμός χρονικού διαστήματος μεταξύ ανάκλασης από επιφάνεια και ανάκλασης από τον πυθμένα του δοχείου.
Οι υπέρηχοι μπορούν να χρησιμοποιηθούν για την παρακολούθηση και καταγραφή διαφόρων φυσικών μεγεθών, όπως της στάθμης ενός υγρού, της ταχύτητας κίνησης ενός αντικειμένου, και της ταχύτητας ροής ενός ρευστού.
Οι διαδικασίες παρακολούθησης στηρίζονται στην εκπομπή ενός υπερηχητικού κύματος από ένα σημείο, την ανάκλασή του από μία επιφάνεια και τη λήψη του ανακλώμενου κύματος στο ίδιο ή κάποιο άλλο σημείο.
Το κύμα εκπέμπεται σε μορφή παλμών και όχι σε συνεχή μορφή, ώστε να μπορεί να διαπιστωθεί το χρονικό διάστημα που μεσολαβεί ανάμεσα στην εκπομπή ενός παλμού και τη λήψη του, αφότου ο παλμός έχει υποστεί ανάκλαση .
Η χρήση υπερήχων για την παρακολούθηση και καταγραφή φυσικών ποσοτήτων παρουσιάζει σημαντικά πλεονεκτήματα, καθώς οι υπέρηχοι:
Περνούν μέσα από τα μεταλλικά τοιχώματα δοχείων και σωλήνων και επομένως δεν είναι ανάγκη να έρχονται σε επαφή με το μετρούμενο υγρό.
Αυτό είναι εξαιρετικά σημαντικό όταν το υγρό είναι οξειδωτικό, διαβρωτικό, εύφλεκτο, εκρηκτικό ή ραδιενεργό.
Διαδίδονται μέσα στους ανθρώπινους ιστούς, με αποτέλεσμα να ενδείκνυνται για ιατρική παρακολούθηση ασθενών.
Δεν ακούγονται και έτσι ενδείκνυνται για στρατιωτικές εφαρμογές.
Έχουν μικρότερο μήκος κύματος από τους ήχους και έτσι η πορεία τους υφίσταται μικρότερη περίθλαση, όταν περνά δίπλα από συνήθη αντικείμενα.
Άρα οι υπέρηχοι είναι περισσότερο κατευθυντικοί.
Μορφή του αισθητήρα SHLIT25 της εταιρείας SigmaHellas και του ενδείκτη που τον συνοδεύει
Επιταχυνσιόμετρα
Τα επιταχυνσιόμετρα είναι αισθητήρες που ανιχνεύουν επιταχύνσεις και επιπρόσθετα δονήσεις και κρούσεις (shocks). Διαθέτουν μία μάζα m που τείνει να κινηθεί αντίθετα από την κατεύθυνση της επιτάχυνσης (λόγω της αδράνειας που εμφανίζει) και γι’ αυτό ονομάζεται σεισμική μάζα (seismic mass).
Επιταχυνσιόμετρα σειράς EGA της εταιρείας Entran
Στο εμπόριο διατίθενται επιταχυνσιόμετρα που μετρούν επιταχύνσεις παράλληλα στην κύρια διάστασή τους, διαξονικά και τριαξονικά επιταχυνσιόμετρα (μετρούν επιτάχυνση και στους τρεις άξονες x,y,z).
