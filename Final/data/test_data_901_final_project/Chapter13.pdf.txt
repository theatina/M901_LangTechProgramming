Ενότητα: Reactive και υβριδικα Πρωτόκολλα Το παρόν εκπαιδευτικό υλικό υπόκειται σε άδειες χρήσης Creative Commons.
Για εκπαιδευτικό υλικό, όπως εικόνες, που υπόκειται σε άλλου τύπου άδειας χρήσης, η άδεια χρήσης αναφέρεται ρητώς.
Το παρόν εκπαιδευτικό υλικό έχει αναπτυχθεί στα πλαίσια του εκπαιδευτικού έργου του Το έργο «Ανοικτά Ακαδημαϊκά Μαθήματα στο Ιόνιο Πανεπιστήμιο» έχει χρηματοδοτήσει μόνο τη αναδιαμόρφωση του εκπαιδευτικού υλικού.
Το έργο υλοποιείται στο πλαίσιο του Επιχειρησιακού Προγράμματος «Εκπαίδευση και Δια Βίου Μάθηση» και συγχρηματοδοτείται από την Ευρωπαϊκή ΄Ενωση (Ευρωπαϊκό Κοινωνικό Ταμείο) και από εθνικούς πόρους.
Αʹ Reactive και υβριδικα Πρωτόκολλα Δρομολόγησης 1
Αʹ.1 Παράδειγμα δικτύου με τον προορισμό να βρίσκεται εκτός της περιφέρειας της
Αʹ.2 Γραφική απεικόνιση της αναμενόμενης περιοχής και της περιοχής αναζήτησης. 5
Reactive και υβριδικα Πρωτόκολλα
Τα reactive πρωτόκολλα δρομολόγησης καλούνται επίσης και on-demand (κατά απαίτηση) και αντιμετωπίζουν το πρόβλημα της δρομολόγησης από μια τελείως διαφορετική σκοπιά σε σχέση με τα proactive πρωτόκολλα.
Η βασική λογική είναι να μην διατηρούν συνέχεια ενημερωμένους τους πίνακες δρομολόγησης στο δίκτυο (κάτι που όπως φάνηκε προηγουμένως είναι ασύμφορο για τα κατά περίπτωση περιβάλλοντα), αλλά να καθορίζονται οι διαδρομές μόνο όταν αυτές χρειάζονται. ΄Οταν μια πηγή θέλει να στείλει δεδομένα σε κάποιο προορισμό, ελέγχει τον πίνακα δρομολόγησής της ώστε να αποφασίσει για τη διαδρομή.
Αν δεν υπάρχει διαδρομή τότε εκτελεί μία διαδικασία εύρεσης της διαδρομής (route discovery) με σκοπό να βρεθεί ένα μονοπάτι προς τον προορισμό.
Κατά συνέπεια, η εύρεση της διαδρομής είναι μια διαδικασία που εκτελείται κατά απαίτηση (on-demand).
Ειδικότερα, αν δύο κόμβοι δεν χρειάζεται ποτέ να ανταλλάξουν δεδομένα, δεν απαιτείται διαθέτουν τους πόρους τους προκειμένου να διατηρούν ενημερωμένη την πληροφορία για τις μεταξύ τους διαδρομές.
Θα πρέπει βέβαια να τονιστεί πως αυτή η αντιμετώπιση του προβλήματος της δρομολόγησης εί- ναι αποδοτική σε δίκτυα όπου υπάρχουν λίγες σχετικά ροές δεδομένων.
Αν οι ροές δεδομένων είναι αυξημένες ανάμεσα στους κόμβους του δικτύου τότε ενδέχεται να είναι αποδοτικότερη η χρήση ενός proactive πρωτοκόλλου.
Σε αυτά πρέπει να συνυπολογιστεί και το γεγονός της χρονικής καθυστέρησης που εισάγεται κάθε φορά που εκτελείται η διαδικασία εύρεσης της διαδρομής.
Για παράδειγμα, έστω πως η πηγή και ο προορισμός είναι τοποθετημένοι αντι- διαμετρικά στο δίκτυο.
Υποθέτοντας πως γίνεται χρήση αλγορίθμων πλημμυρίδας (flooding) 2 Κεφάλαιο Αʹ.
Reactive και υβριδικα Πρωτόκολλα Δρομολόγησης ώστε να σταλούν ειδικά μηνύματα ελέγχου στο δίκτυο, στην καλύτερη περίπτωση αυτά θα χρειαστούν χρόνο όσο δύο φορές ο χρόνος που χρειάζεται για να διατρέξουν τη διάμετρο του δικτύου. ΄Οταν το δίκτυο είναι μεγάλο αυτό μπορεί να είναι απαγορευτικό.
Το Ad Hoc On-Demand Distance Vector (AODV) πρωτόκολλο δρομολόγησης, [44], στηρί- ζεται κατά πολύ στο DSDV πρωτόκολλο αλλά με κάποιες παραλλαγές οι οποίες του επιτρέπουν να περιορίσει τον αριθμό των διαχύσεων (broadcasts) στο δίκτυο με τη δημιουργία διαδρομών ΄Οταν ένας κόμβος επιθυμεί να στείλει ένα μήνυμα σε κάποιον προορισμό και θεωρώντας πως δεν κατέχει κάποια σχετικά πρόσφατη πληροφορία (π.χ., από προηγούμενες εκτελέσεις του πρωτοκόλλου), τότε ξεκινά μια διαδικασία εύρεσης της διαδρομής (αυτή αναφέρεται και σαν path discovery αντί για route discovery).
Ουσιαστικά η πηγή στέλνει ένα μήνυμα αίτησης διαδρομής (RREQ) στους γειτονικούς του κόμβους, οι οποίοι με τη σειρά τους το προωθούν στους δικούς τους γείτονες κ.ο.κ. μέχρι να βρεθεί ο ζητούμενος κόμβος (ο προορισμός) ή κάποιος άλλος ο οποίος έχει σχετικά πρόσφατη πληροφορία αναφορικά με τη ζητούμενη διαδρομή.
Στην περίπτωση αυτή δημιουργείται ένα μήνυμα απάντησης διαδρομής (RREP) το οποίο επιστρέφει προς την πηγή ακολουθώντας την αντίστροφη πορεία.
Καθώς προωθείται το RREP μήνυμα οι κόμβοι από τους οποίους διέρχεται ενημερώνουν τους πίνακες δρομολόγησής τους αναφορικά με τον γειτονικό κόμβο από τον οποίο τελικά προήλθε το RREP μήνυμα.
Με κάθε τέτοια ‘εγγραφή’ στον πίνακα δρομολόγησης σχετίζεται και ένα αντίστροφος χρονικός μετρητής στο πέρας του οποίου η δεδομένη εγγραφή απομακρύνεται από τον πίνακα (θεωρείται πως δεν ισχύει πλέον λόγω παρέλευσης ενός κατάλληλου χρονικού διαστήματος).
Με τον τρόπο αυτό είναι σαφές πως επιτυγχάνεται επικοινωνία κατά απαίτηση μεταξύ της πηγής και του προορισμού.
Στην περίπτωση που η πηγή μετακινηθεί, τότε είναι απαραίτητο να ξεκινήσει πάλι μια διαδικασία εύρεσης της διαδρομής.
Στην περίπτωση, όμως, που ένας ενδιάμεσος κόμβος μετακινηθεί, τότε τα πράγματα δυσκολεύουν.
Στην περίπτωση αυτή οι γειτονικοί κόμβοι μπορούμε να θεωρήσουμε πως αντιλήφθηκαν αυτή τη μετακίνηση.
Τότε στέλνουν ένα μήνυμα προς του γείτονες που βρίσκονται στην κατεύθυνση της πηγής, ενημε- ρώνοντάς τους σχετικά με την αλλαγή.
Οι γείτονες, μόλις λάβουν αυτό το μήνυμα πράττουν ακριβώς το ίδιο.
Το αποτέλεσμα είναι τελικά να ενημερωθεί η πηγή η οποία και θα αποφασίσει αν θα πρέπει να ξεκινήσει πάλι κάποια διαδικασία εύρεσης της διαδρομής.
Το Dynamic Source Routing (DSR) πρωτόκολλο δρομολόγησης, [45], είναι και αυτό ένα πρωτόκολλο που λειτουργεί κατά απαίτηση.
Οι κόμβοι του δικτύου διατηρούν προσωρινή πληροφορία σχετικά με τις διαδρομές στο δίκτυο ενώ προσθέτουν νέες διαδρομές στη διάρκεια.
Το πρωτόκολλο αυτό διαρείται σε δύο κύριες φάσεις: την εύρεση της διαδρομής και τη δια- τήρηση των διαδρομών. ΄Οταν ένας κόμβος έχει ένα πακέτο δεδομένων να στείλει σε κάποιο προορισμό, ελέγχει καταρχάς αν υπάρχει σχετική πληροφορία στον πίνακα των διαδρομών του.
Αν υπάρχει αυτή η πληροφορία και δεν έχει λήξει η διάρκεια ζωής της, τότε τη χρησιμοποιεί.
Αν δεν υπάρχει τότε ξεκινά μια διαδικασία εύρεσης της διαδρομής με τη διάχυση ενός ειδικού route request πακέτου.
Αυτό το πακέτο περιέχει τη διεύθυνση της πηγής, τη διεύθυνση του προορισμού καθώς και έναν μοναδικό αριθμό ως ταυτότητα.
Κάθε κόμβος που λαμβάνει αυτό το πακέτο ελέγχει τον πίνακα δρομολόγησής του για να δει αν έχει όταν πληροφορίες για το συγκεκριμένο προορισμό.
Αν δεν έχει τότε προσθέτει στο πακέτο τη δική του διεύθυνση και το προωθεί στους υπόλοιπους κόμβους. ΄Οταν τελικά το πακέτο αυτό φτάσει είτε στον προο- ρισμό, είτε σε κάποιον άλλο κόμβο στον οποίο υπάρχει πληροφορία σχετικά με την επιθυμητή διαδρομή, τότε ο κόμβος αυτός δημιουργεί ένα ειδικό route reply πακέτο ως απάντηση στον προορισμό αλλά και σε όλους τους ενδιάμεσους κόμβους.
Με τον τρόπο αυτό μεταφέρεται η επιθυμητή πληροφορία μέσα από το δίκτυο και λαμβάνουν χώρα οι επιθυμητές ενημερώσεις.
Υπάρχουν πολλές άλλες κατηγορίες πρωτοκόλλων δρομολόγησης.
Μία από αυτές αφορά υ- βριδικές προσεγγίσεις των proactive και reactive προσεγγίσεων.
Υπάρχουν πρωτόκολλα τα οποία δρομολογούν τα πακέτα βάσει γεωγραφικής πληροφορίας (π.χ., με χρήση του global po- sitioning system (GPS)), άλλα που χρησιμοποιούν πληροφορία για την κατανάλωση ενέργειας και προσπαθούν να επιλέξουν διαδρομές ώστε να την ελαχιστοποιούν αυξάνοντας ταυτόχρονα τον χρόνο ζωής του δικτύου.
Υπάρχουν πρωτόκολλα που ιεραρχούν τις διευθύνσεις και το εκμεταλλεύονται κατάλληλα ενώ άλλα που ομαδοποιούν τους κόμβους (clustering) και αφή- νουν τον υπεύθυνο της κάθε ομάδας να λύσει το πρόβλημα της δρομολόγησης.
Στη συνέχεια θα περιγραφούν συνοπτικά το Zone Routing Protocol (ZRP), [46], και το Location-Aided Routing (LAR), [47], πρωτόκολλο.
Το Zone Routing Protocol (ZRP), [46], συνδυάζει τη λογική των proactive και reactive.
Το ZRP ορίζει μια περιφέρεια γύρω από κάθε κόμβο με την ακτίνα αυτής να υπολογίζεται σε αριθμό αλμάτων.
Κάθε κόμβος χρησιμοποιεί μία proactive λογική δρομολόγησης για τους κόμβους που βρίσκονται εντός της περιφέρειας και reactive προκειμένου να επικοινωνήσει με εκείνους που βρίσκονται εκτός.
Με τη λογική αυτή, κάθε κόμβος γνωρίζει τους κόμβους που βρίσκονται εντός της περιφέρειάς του και διατηρεί την πληροφορία αυτή στον πίνακα δρομο- λόγησής του.
Συνεπώς, όταν θελήσει να επικοινωνήσει με κάποιον από αυτούς ελέγχει τον πίνακα δρομολόγησής του ο οποίος είναι ήδη ενημερωμένος.
Στη δε περίπτωση που επιθυμεί να επικοινωνήσει με κάποιο κόμβο εκτός της περιφέρειάς του, τότε ξεκινά μια διαδικασία εύρεσης της διαδρομής.
Μια γραφική απεικόνιση ενός τέτοιου παραδείγματος φαίνεται στο Σχήμα Αʹ.1.
Αυτή η διαδικασία εύρεσης της διαδρομής έχει ως εξής. ΄Οταν ένας κόμβος (πηγή) θέλει να μεταδώσει δεδομένα προς έναν άλλο (προορισμό) εκτός της περιφέρειάς του, τότε στέλνει ένα μήνυμα αναζήτησης σε όλους τους κόμβους που βρίσκονται στην περιφέρειά του.
Πρόκειται δηλαδή για εκείνους τους κόμβους που η μικρότερη απόστασή τους από την πηγή είναι ίση με την ακτίνα της περιφέρειας.
Οι κόμβοι αυτοί ελέγχουν αν ο προορισμός βρίσκεται εντός της δικής τους περιφέρειας.
Αν ναι, τότε στέλνουν ένα μήνυμα προς την πηγή αναφέροντας τη σχετική πληροφορία για τον κόμβο αυτό.
Αν όχι, τότε προωθούν το μήνυμα αναζήτησης στους δικούς τους κόμβους που βρίσκονται στην περιοχή μέχρι τελικά να βρεθεί ο κόμβος.
Το Location-Aided Routing (LAR), [47], πρωτόκολλο δρομολόγησης είναι ένα reactive πρω- τόκολλο και χρησιμοποιεί πληροφορίες γεωγραφικού χαρακτήρα προκειμένου να δρομολογήσει τα μηνύματα που αναζητούν τις διαδρομές προς την προηγούμενη γνωστή θέση του προορι- σμού.
Το πρωτόκολλο καθορίζει δύο διαφορετικές περιοχές: την αναμενόμενη περιοχή και την περιοχή αναζήτησης.
Η αναμενόμενη περιοχή αφορά το πού είναι πιθανόν να βρίσκεται ο προορισμός.
Προκειμένου να υπολογιστεί η περιοχή αυτή είναι απαραίτητο η πηγή να έχει γνώση μιας προηγούμενης θέσης του προορισμού σε μια χρονική στιγμή t0 καθώς και της ταχύτητας v με την οποία μετακινούνταν ο προορισμός τη χρονική στιγμή t0.
Αν η τρέχουσα χρονική στιγμή είναι η t1, τότε η αναμενόμενη περιοχή υπολογίζεται σαν ένας κύκλος ακτίνας v(t1 − t0) με κέντρο τη θέση που είχε ο προορισμός τη χρονική στιγμή t0.
Η περιοχή αναζήτησης πρέπει να είναι αρκετά μεγάλη ώστε υπάρχει η πιθανότητα να βρεθεί ο κόμβος (στην περίπτωση που κάτι άλλαξε και τελικά δεν βρίσκεται στην περιοχή αναζήτησης). ΄Ενας τρόπος για να οριστεί η περιοχή αυτή είναι σαν το μικρότερο ορθογώνιο παραλληλόγραμμο το οποίο περιέχει την αναμενόμενη περιοχή και την πηγή.
Μια γραφική απεικόνιση των περιοχών αυτών φαίνεται ΄Εστω, λοιπόν, πως μια πηγή θέλει να μεταδώσει δεδομένα σε έναν προορισμό.
Αν δεν έχει καμία απολύτως πληροφορία σχετικά με τον προορισμό τότε η μόνη επιλογή είναι παρόμοια με αυτή των άλλων reactive πρωτοκόλλων (π.χ., με τη διάχυση στο δίκτυο ενός RREQ μηνύ- ματος αναζήτησης της διαδρομής).
Το ενδιαφέρον προκύπτει από τη στιγμή που υπάρχει ήδη κάποια πληροφορία.
Τότε, δημιουργείται πάλι το RREQ μήνυμα το οποίο όμως στην πορεία ανάμεσα στους κόμβους δεν επεξεργάζεται από εκείνους που δεν ανήκουν στην περιοχή ανα- ζήτησης.
Οι κόμβοι γνωρίζουν αν βρίσκονται στην περιοχή αναζήτησης εξαιτίας πληροφορίας που μεταφέρεται με το RREQ μήνυμα και επειδή οι ίδιο γνωρίζουν τη γεωγραφική τους θέση
