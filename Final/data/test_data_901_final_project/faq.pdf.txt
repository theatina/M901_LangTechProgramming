Χρήσιμες Ερωτοαπαντήσεις για τους Ενεργειακούς Επιθεωρητές
Ποιοι μπορούν να γίνουν Ενεργειακοί Επιθεωρητές;
Ενεργειακοί Επιθεωρητές μπορούν να γίνουν Διπλωματούχοι Μηχανικοί ή Αρχιτέκτονες, μέλη του Τεχνικού Επιμελητηρίου Ελλάδος (ΤΕΕ) ή Πτυχιούχοι Μηχανικοί Τεχνολογικής Εκπαίδευσης ή μηχανικοί που έχουν αποκτήσει αναγνώριση επαγγελματικών προσόντων στη χώρα μας κατ’ εφαρμογή του π.δ.
Σημειώνεται ότι, οι Διπλωματούχοι Μηχανικοί έχουν δικαίωμα διενέργειας ενεργειακών επιθεωρήσεων κτιρίων όλων των κατηγοριών και χρήσεων και συστημάτων θέρμανσης ή κλιματισμού ανεξαρτήτως θερμικής και ψυκτικής ισχύος.
Οι Πτυχιούχοι Μηχανικοί έχουν δικαίωμα διενέργειας ενεργειακών επιθεωρήσεων κτιρίων κατοικίας και συστημάτων θέρμανσης ή κλιματισμού κτιρίων κατοικίας, συνολικής θερμικής ή/και ψυκτικής ισχύος έως εκατό κιλοβάτ (100 kW).
Μετά την πάροδο τεσσάρων (4) ετών οι Πτυχιούχοι Μηχανικοί δύνανται να διενεργούν ενεργειακές επιθεωρήσεις κτιρίων όλων των κατηγοριών και χρήσεων και συστημάτων θέρμανσης ή κλιματισμού ανεξαρτήτως θερμικής και ψυκτικής
Μπορώ να υποβάλλω αναγγελία έναρξης άσκησης της δραστηριότητας και για τις τρεις κατηγορίες Ενεργειακών Επιθεωρητών;
Στο Μητρώο διακρίνονται τρεις (3) κατηγορίες Ενεργειακών Επιθεωρητών: (α) Ενεργειακοί Επιθεωρητές Κτιρίων (β) Ενεργειακοί Επιθεωρητές Συστημάτων Θέρμανσης (γ) Ενεργειακοί Επιθεωρητές Συστημάτων Κλιματισμού.
Κάθε υποψήφιος έχει δικαίωμα υποβολή αναγγελίας έναρξης δραστηριότητας Ενεργειακού Επιθεωρητή και στις τρεις κατηγορίες.
Υπάρχει περιορισμένος αριθμός ενεργειακών επιθεωρητών που μπορεί να ενταχθεί στο Όχι, δεν υπάρχει περιορισμένος αριθμός.
Όλοι όσοι υποβάλλουν αναγγελία έναρξης δραστηριότητας Ενεργειακού Επιθεωρητή στα αρμόδια Τμήματα Επιθεώρησης Ενέργειας ΒΕ και ΝΕ και πληρούν τα απαιτούμενα προσόντα των ισχυουσών νομοθετικών διατάξεων θα εγγραφούν στο Μητρώο
Έχω ξεχάσει τους κωδικούς μου.
Τι πρέπει να κάνω;
Για τεχνικά ζητήματα που αφορούν στη λειτουργία του πληροφοριακού συστήματος www.buildingcert.gr πρέπει να στείλετε email στην ηλεκτρονική διεύθυνση buildingcert.gr@gmail.com
Που μπορώ να βρω το νομικό πλαίσιο και σχετικές πληροφορίες;
Στην κεντρική ιστοσελίδα του ΥΠΕΚΑ www.ypeka.gr και στο πεδίο «Επιθεώρηση / Ενεργειακή Επιθεώρηση / Νομικό Πλαίσιο», καθώς επίσης και στην κεντρική σελίδα του πληροφοριακού συστήματος www.buildingcert.gr στο πεδίο «Νομοθεσία».
Πως μπορώ να καταχωρήσω μια ενεργειακή επιθεώρηση στο πληροφοριακό σύστημα;
Ακολουθώντας τις Οδηγίες Χρήσης που υπάρχουν στην κεντρική σελίδα του πληροφοριακού συστήματος www.buildingcert.gr
Εάν έχω ήδη παρακολουθήσει κάποια σεμινάρια στο παρελθόν, πρέπει να παρακολουθήσω εκ νέου και άλλα για να γίνω ενεργειακός επιθεωρητής;
Για να γίνει κάποιος Ενεργειακός Επιθεωρητής και να ενταχθεί μόνιμα στο Μητρώο Ενεργειακών Επιθεωρητών είναι υποχρεωτικό να παρακολουθήσει εξειδικευμένο εκπαιδευτικό πρόγραμμα όπως ορίζεται στη Κοινή Υπουργική Απόφαση «Εκπαίδευση και Εξεταστική διαδικασία Ενεργειακών Επιθεωρητών" (ΦΕΚ 2406 Β/31.10.2011).
Παλαιότερα σεμινάρια που τυχόν έχει κάποιος παρακολουθήσει δεν υποκαθιστούν την υποχρέωση αυτή.
Πως θα πιστοποιείται η ιδιότητα του Ενεργειακού Επιθεωρητή από τον ιδιοκτήτη;
Το όνομα κάθε Ενεργειακού Επιθεωρητή υπάρχει στο Μητρώο Ενεργειακών Επιθεωρητών.
Άρα, με επίδειξη της αστυνομικής ταυτότητας, ή άλλου σχετικού εγγράφου μπορεί να γίνει η ταυτοπροσωπία.
Σε κάθε περίπτωση μπορεί ο Ενεργειακός Επιθεωρητής να ζητήσει από τα αρμόδια Τμήματα Επιθεώρησης Ενέργειας Βεβαίωση Εγγραφής στο Μητρώο.
Θα υπάρξει ξεχωριστό μητρώο για μέλη εταιριών;
Σύμφωνα με το άρθρο 17 του Νόμου 4122/2013, τηρείται ξεχωριστό Μητρώο για τα νομικά πρόσωπα οποιασδήποτε νομικής μορφής, των οποίων ένας τουλάχιστον εταίρος είναι Ενεργειακός Επιθεωρητής.
Η μερίδα κάθε νομικού προσώπου ενημερώνεται ταυτόχρονα για κάθε μεταβολή που αφορά στο φυσικό πρόσωπο - Ενεργειακό Επιθεωρητή.
Για την εγγραφή του νομικού προσώπου στο Μητρώο, απαιτείται η υποβολή των παρακάτω δικαιολογητικών στα αρμόδια Τμήματα Επιθεώρησης Ενέργειας: α] Υπεύθυνη δήλωση του άρθρου 8 του ν. 1599/1986 [Α'75] των Ενεργειακών Επιθεωρητών, με επικύρωση του γνησίου της υπογραφής, που βεβαιώνουν τη σχέση τους με το συγκεκριμένο νομικό πρόσωπο για τη διεξαγωγή ενεργειακών επιθεωρήσεων. β] Αντίγραφο του Καταστατικού του νομικού προσώπου. γ] Παράβολο εκατόν πενήντα [150] ευρώ του νομικού προσώπου.
Πόσο κοστίζει η έκδοση του ΠΕΑ;
Βάσει του Νόμου 4093/2012 καταργούνται οι ελάχιστες νόμιμες αμοιβές των ενεργειακών επιθεωρήσεων που προβλέπονταν στο Π.Δ. 100/2010.
Οι αμοιβές θα καθορίζονται πλέον ελεύθερα με συμφωνία των
Με ποιόν τρόπο δηλώνεται η αμοιβή της ενεργειακής επιθεώρησης;
Η δήλωσης της αμοιβής της ενεργειακής επιθεώρησης γίνεται μέσα από το σύστημα αμοιβών του ΤΕΕ.
Υπάρχουν πιστοποιημένα λογισμικά;
Έχει αξιολογηθεί και εγκριθεί το λογισμικό ΤΕΕ-ΚΕΝΑΚ και έχουν επίσης λάβει θετική αξιολόγηση και έγκριση εμπορικά λογισμικά, που χρησιμοποιούν την υπολογιστική μηχανή του ΤΕΕ-ΚΕΝΑΚ.
Που μπορώ να απευθύνομαι για απορίες;
Πληροφορίες για το νομικό πλαίσιο σχετικά με την ενεργειακή απόδοση των κτιρίων (έκδοση ΠΕΑ, εκθέσεων συστημάτων θέρμανσης και κλιματισμού, κοκ) Ε-mail: depea@prv.ypeka.gr (Δ/νση Ενεργειακών Πολιτικών & Ενεργειακής Αποδοτικότητας / Τμήμα Ενεργειακής Αποδοτικότητας)
Τεχνική υποστήριξη του ηλεκτρονικού πληροφοριακού συστήματος buildingcert.gr (Κωδικοί πρόσβασης, δυσλειτουργία στην υποβολή αρχείων .xml και Αναγγελιών) Τηλ.
Επικοινωνίας (helpdesk) : 210 66 03 309 Ε-mail : buildingcert.gr@gmail.com (Κ.Α.Π.Ε.)
Πληροφορίες για το Μητρώο των Ενεργειακών Επιθεωρητών και το Αρχείο Επιθεώρησης Κτιρίων Ε-mail: ene-ne@prv.ypeka.gr (Επιθεώρηση Νοτίου Ελλάδος/Τμήμα Επιθεώρησης Ενέργειας και eyepen-ve@prv.ypeka.gr (Επιθεώρηση Βορείου Ελλάδος/Τμήμα Επιθεώρησης Ενέργειας)
