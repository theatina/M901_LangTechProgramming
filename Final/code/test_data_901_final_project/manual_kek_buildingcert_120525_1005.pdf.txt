Στο πλαίσιο της εκπαίδευσης των ‘μόνιμων’ ενεργειακών επιθεωρητών, δημιουργήθηκε, ως τμήμα του Αρχείου Επιθεώρησης Κτιρίων (πληροφοριακή πλατφόρμα buildingcert), το ΕΚΠΑΙΔΕΥΤΙΚΟ ΠΕΡΙΒΑΛΛΟΝ, το οποίο μπορούν να επισκέπτονται οι εκπαιδευόμενοι, για να εξοικειωθούν με τη λειτουργία της πλατφόρμας, να υποβάλλουν εικονικές ενεργειακές επιθεωρήσεις και να εκδίδουν αντίστοιχα εικονικά Πιστοποιητικά Ενεργειακής Απόδοσης κτιρίων (ΠΕΑ) ή/και Εκθέσεις Επιθεώρησης Λεβήτων και Εγκαταστάσεων Κλιματισμού κτιρίων.
Στην παρούσα φάση λειτουργεί το τμήμα που αφορά τις επιθεωρήσεις κτιρίων, ενώ σε σύντομο χρονικό διάστημα θα είναι διαθέσιμα και τα τμήματα επιθεώρησης λεβήτων και συστημάτων κλιματισμού.
Επισημαίνεται ότι προκειμένου οι υποψήφιοι να αποκτήσουν πρόσβαση στο ΕΚΠΑΙΔΕΥΤΙΚΟ ΠΕΡΙΒΑΛΛΟΝ, είναι απαραίτητο να ακολουθηθεί από τους εκπαιδευτικούς φορείς η διαδικασία που περιγράφεται στις επόμενες
Πρόσβαση Φορέων Εκπαίδευσης Η πρόσβαση των φορέων εκπαίδευσης στο www.buildingcert.gr, επιτυγχάνεται μέσω της νέας επιλογής «Φορείς εκπαίδευσης».
Για την είσοδο του εκπαιδευτικού φορέα απαιτείται η καταχώρηση ονόματος και κωδικού χρήστη, που αποστέλλονται από το διαχειριστή του συστήματος με ηλεκτρονικό μήνυμα (e-mail), σε κάθε φορέα εκπαίδευσης που έχει δηλωθεί στην ΕΥΕΠΕΝ και έχει προμηθευτεί τα απαιτούμενα εκπαιδευτικά εγχειρίδια (και τις άδειες χρήσης του λογισμικού ΤΕΕ-ΚΕΝΑΚ) από το Τεχνικό Επιμελητήριο Ελλάδος Στην οθόνη που εμφανίζεται αμέσως μετά την είσοδο στο σύστημα, δίνεται η δυνατότητα αλλαγής των κωδικών πρόσβασης, καθώς και η επιλογή «Αναζήτηση Η επιλογή «Αναζήτηση εκπαιδευόμενου» παρέχει τη δυνατότητα εύρεσης και επιλογής κάθε εκπαιδευόμενου, είτε μέσω του ΚΑΣ του, είτε από το πρώτο γράμμα του επωνύμου του.
Η χρήση της επιλογής αυτής οδηγεί στα στοιχεία της καρτέλας του εκπαιδευόμενου (χωρίς δυνατότητα αλλαγής τους).
Στο κάτω μέρος της οθόνης / ατομικής καρτέλας εκπαιδευόμενου εμφανίζεται ο πίνακας με τον τίτλο: στοιχεία εκπαίδευσης.
Εδώ, για κάθε κατηγορία εκπαίδευσης (επιθεώρηση κτιρίων, λεβήτων, συστημάτων κλιματισμού) που έχει δηλώσει ο υποψήφιος, ο Φορέας έχει την δυνατότητα με την επιλογή «Μεταβολή Στοιχείων Εκπαίδευσης» να εισάγει ή να αλλάξει την ημερομηνία έναρξης/λήξης της εκπαιδευτικής διαδικασίας και την ημερομηνία έναρξης/λήξης της πρόσβασης του εκπαιδευομένου στο ΕΚΠΑΙΔΕΥΤΙΚΟ ΠΕΡΙΒΑΛΛΟΝ.
Η τελευταία δεν μπορεί να διαρκεί παραπάνω από 2 εβδομάδες.
Τέλος, στο πεδίο «Κατάσταση του εκπαιδευόμενου» εισάγεται μία από τις επιλογές: «Εκπαιδεύεται», «Ολοκλήρωσε επιτυχώς», ή «Δεν ολοκλήρωσε επιτυχώς», ενώ στο πεδίο «Σχόλια» υπάρχει η δυνατότητα εισαγωγής κάποιου
Απαραίτητη προϋπόθεση για την υλοποίηση των παραπάνω από ένα φορέα εκπαίδευσης είναι ο εκπαιδευόμενος να έχει δηλώσει τον συγκεκριμένο φορέα στην αίτησή του.
